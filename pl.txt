Na większości obszarów dotkniętych konfliktami powstały "parapaństwa", które stały się trwałym elementem układu sił w regionie.
W Czeczenii, w następstwie opanowania republiki przez armię rosyjską, toczą się walki o charakterze partyzanckim.
Konflikt w Tadżykistanie zakończył się w 1997 r., obecnie trwa proces normalizacji.
Każdy z wymienionych konfliktów pociągnął za sobą głębokie zmiany w sferze politycznej, społecznej, etnicznej, gospodarczej itp.
Obecnie powrót do sytuacji sprzed wybuchu konfliktów jest niemożliwy.
"Parapaństwa" umocniły swoją niezależność i wymknęły się spod kontroli sił zewnętrznych, od których były zależne w początkowej fazie konfliktu.
Niezakończone konflikty - w Naddniestrzu, Czeczenii, Abchazji, Górnym Karabachu, Osetii Południowej, do niedawna w Tadżykistanie - negatywnie rzutują na sytuację w regionie: uniemożliwiają rozwój polityczny i gospodarczy krajów dotkniętych konfliktami; wpływają na brutalizację życia politycznego; są rozsadnikiem destabilizacji jako zaplecze dla przestępczości zorganizowanej, terroryzmu itp.; stwarzają problemy migracyjne na dużą skalę.
Negatywne oddziaływanie konfliktów, w miarę upływu lat, ma jednak coraz mniej burzliwy charakter.
Dotychczasowe próby rozwiązania większości konfliktów (Naddniestrze, Abchazja, Górny Karabach, Osetia Południowa) nie przyniosły innych niż zawieszenie broni sukcesów.
Trwałego uregulowania nie udało się osiągnąć ani metodami siłowymi, ani na drodze rokowań.
Siła i niezależność "parapaństw", pryncypialność elit obu stron konfliktów, wreszcie słabość militarna poszczególnych metropolii umacnia stan zawieszenia.
Konflikt w Tadżykistanie został rozwiązany metodami politycznymi, a proces normalizacji przebiega zadowalająco.
Czeczenia została podbita militarnie przez siły rosyjskie, Moskwa realizuje narzucony przez siebie model "normalizacji", nie ma jednak pełnej kontroli nad republiką i nie jest w stanie zapanować nad narastającymi w związku z konfliktem problemami (m.in. pojawieniem się czeczeńskiego terroryzmu).
Ewolucja polityki rosyjskiej wobec konfliktów (stopniowe odchodzenie od rozgrywania konfliktów jako instrumentu polityki zagranicznej, na rzecz działań gospodarczych i politycznych), a także rosnące zaangażowanie USA - w bardziej ograniczonym zakresie również UE - w sferę bezpieczeństwa regionalnego (w ramach walki z terroryzmem), umacnianie państwowości, rozwój współpracy politycznej i gospodarczej (m.in. budowa rurociągu Baku-Tbilisi-Ceyhan, program TRACECA) republik dotkniętych konfliktami sprzyjają stopniowej likwidacji części negatywnych skutków konfliktów.
W dłuższej perspektywie tendencje te mogą przyczynić się do rozwiązania także samych konfliktów.
Zeszyt nr 9 Prac OSW dostępny w pdf - 1.13 MB
O ile oczywiście wcześniej Kosowo dorobi się odpowiedniego poziomu kultury politycznej.
Dziś niewiele niestety na to wskazuje: mimo obecności sił międzynarodowych największe enklawy serbskie oddziela od reszty terytorium Kosowa granica, strzeżona przez nieformalne uzbrojone patrole po obu stronach.
Zeszyt nr 10 Prac OSW dostępny w pdf - 345 KB
Wydarzenia na Kaukazie Północnym często były cezurami w dziejach postradzieckiej Rosji i ściśle wiązały się z sytuacją na rosyjskiej scenie politycznej.
Jest to w pewnym stopniu powrót do zadań gospodarczych wytyczonych przez ekipę reformat o rów na początku lat 90.
Wprowadzane za kadencji Putina reformy polityczne zmierzały przede wszystkim do zwiększenia kontroli Kremla nad życiem społeczno- -politycznym w Rosji.
Cel ten został w dużej mierze zrealizowany.
W efekcie z jednej strony doszło do wzrostu autorytetu i pozycji ośrodka prezydenckiego, z drugiej - do autorytaryzacji systemu politycznego w Rosji.
W sferze gospodarczej w ciągu ostatnich trzech i pół roku udało się m.in. przeprowadzić reformę ziemską (dopuszczającą do obrotu ziemią w Federacji Rosyjskiej), zmiany w sferze budżetowo-fiskalnej, w systemie emerytalnym.
Rosja została skreślona z czarnej listy FATF i otrzymała status gospodarki rynkowej przyznany jej przez UE i USA.
Równocześnie jednak naciski różnych, przeciwnych reformom, grup z otoczenia prezydenta, a także elit biznesowych i regionalnych sprawiły, że już na etapie formułowania bazy prawnej reformatorskie projekty często traciły swój liberalny wydźwięk i radykalizm.
Z tego między innymi powodu przemiany, które zainicjowano w niemal wszystkich sferach rosyjskiej gospodarki, w wielu przypadkach okazały się niekonsekwentne i połowiczne.
Problemy z ich wdrażaniem oraz powolne tempo reform strukturalnych nie pozwoliło na wzmocnienie sektorów nie surowcowych i na uniezależnianie się gospodarki Rosji od koniunktury na rynkach zagranicznych.
Główne cele reformatorskiego projektu gospodarczego prezydenta Putina nie zostały więc zrealizowane.
Szczególnie istotne znaczenie dla obecnej sytuacji w Rosji miały także zmiany pozalegislacyjne podejmowane przez ośrodek prezydencki.
Zmiany te nie miały podłoża prawnego i wynika- ły z nieformalnych działań podejmowanych lub inspirowanych przez władze.
Na skutek tych działań prezydent uzyskał lojalną większość w parlamencie, doprowadził do wzrostu roli służb specjalnych w państwie, jednocześnie odbierając wielkiemu biznesowi bezpośredni wpływ na decyzje polityczne Kremla.
Zmiany pozalegislacyjne doprowadziły również do ograniczenia wolności słowa i pluralizmu informacyjnego w Rosji.
Wydaje się, iż proces reform zainicjowany przez prezydenta Putina nadal zależy przede wszystkim od wsparcia ze strony ośrodka prezydenckiego.
Z tego względu kontynuacja reform w kolejnych latach będzie ściśle związana z pozycją Putina po prawdopodobnej reelekcji w marcu 2004 roku i jego polityczną determinacją kontynuowania zmian.
Obok czynników wewnętrznych kluczowe znaczenie dla procesu reform będą miały ceny ropy naftowej na rynku światowym.
Takie uzależnienie ogranicza szanse Rosji na realną modernizację w najbliższych latach.
W s t ę p Po dojściu do władzy w 2000 r.
Władimir Putin przedstawił całościowy program społeczno-ekonomicznego rozwoju Rosji do 2010 r.1 Przygotowaniem tego programu zajął się zespół ekspertów ekonomicznych z Centrum Studiów Strategicznych (CSS) 2 pracujący pod przewodnictwem petersburczyka Germana Grefa.
Mimo iż opracowany przez ekspertów dokument nigdy nie został przyjęty w całości, a tylko zatwierdzono jego główne założenia, to jednak od 2000 r.
Średniookresowym celem opracowanej strategii rozwoju Rosji do 2010 r. miało być przeciwdziałanie pogłębianiu się przepaści między Rosją i państwami rozwiniętymi, zaś w długoterminowej - odtworzenie i umocnienie pozycji Rosji jako jednego z liderów światowego wzrostu.
Tym celom służyć miały reformy systemu władzy w Rosji, polityki społecznej oraz modernizacja gospodarki.
Celem niniejszego opracowania jest opis i analiza reform politycznych oraz społeczno-gospodarczych, a także zmian pozalegislacyjnych podjętych w okresie prezydentury Władimira Putina.
Najprawdopodobniej przez półrocze, jakie pozostaje do wyborów prezydenckich, nowe działania reformatorskie nie będą inicjowane.
Dlatego już teraz można podsumować zmiany, jakie dokonały się w polityce, gospodarce oraz sferze społecznej w pierwszej kadencji prezydenta Putina.
W części początkowej tekstu zamieszczono opis reform politycznych oraz gospodarczych, a także zmian nie mających podłoża legislacyjnego, które dokonały się w Federacji Rosyjskiej w ciągu ostatnich trzech i pół roku.
W konkluzjach spróbowano podsumować realne dokonania ekipy Putina oraz odpowiedzieć na pytanie o perspektywy procesu reform i czynniki decydujące o jego kształcie.
Zeszyt nr 11 Prac OSW dostępny w pdf - 504 KB
Po pierwsze, relacje z sąsiadami będą stanowić fundament szeroko rozumianego bezpieczeństwa Wspólnoty.
Od stosunków z najbliższym otoczeniem zależeć będzie w dużym stopniu zarówno bezpieczeństwo w rozumieniu militarnym (w tym także walka z terroryzmem), jak i zdolność do przeciwdziałania wszelkiego rodzaju innym zagrożeniom, takim jak nielegalna migracja, przemyt itp.
Po drugie, w dłuższej perspektywie dobre relacje gospodarcze z sąsiadami mogą stać się jednym z ważnych źródeł wzrostu ekonomicznego w państwach członkowskich.
Innymi słowy, bez wypracowania sprawnej strategii wobec bezpośrednich sąsiadów Unia nigdy nie będzie postrzegana jako wiarygodny aktor polityczny w wymiarze globalnym.
Najsłabiej rozwiniętym, a więc wymagającym szczególnie dużo uwagi, elementem polityki wobec sąsiedztwa jest jej wschodni wymiar, czyli strategia wobec Rosji, Białorusi, Ukrainy i Mołdawii.
Zainteresowanie tym kierunkiem polityki sąsiedzkiej, choć ciągle mniejsze od tego, jakim cieszą się inne regiony graniczące ze Wspólnotą (Bałkany i południe Morza Śródziemnego), wyraźnie wzrosło w ciągu ostatnich dwóch lat.
W tym okresie ukazało się szereg dokumentów, w których poruszono problem przyszłego kształtu unijnej polityki wobec wschodnich sąsiadów.
Do najważniejszych z nich należy zaliczyć: Konkluzje Rady Europejskiej dotyczące Inicjatywy dla Nowego Sąsiedztwa (18.11.2002), Komunikat Komisji Europejskiej "Szersza Europa - sąsiedztwo: nowe ramy relacji z naszymi wschodnimi i południowymi sąsiadami" (11.03.2003), Konkluzje Rady nt.
W przedstawionych dokumentach widać jednak ciągle szereg luk i nierozstrzygniętych dylematów, bez rozwiązania których nie sposób stworzyć spójną i całościową politykę wobec wschodniego sąsiedztwa UE.
Celem niniejszego tekstu jest wskazanie najważniejszych spośród tych problemów i przedstawienie najbardziej korzystnych, zdaniem autora, możliwości ich rozwiązania.
Ryszard Kapuściński, Szachinszach Wstęp Obszar byłego ZSRR odgrywa dużą rolę na międzynarodowym rynku naftowym i gazowym.
Prawdziwą potęgą gazową jest Rosja.
Rosja jest też głównym eksporterem błękitnego paliwa do wielu krajów europejskich.
Utrzymanie silnej pozycji na tym rynku jest jednym z priorytetów polityki gospodarczej Federacji Rosyjskiej.
Europa jest bardzo atrakcyjnym rynkiem zbytu ze względu na oczekiwany stabilny wzrost zapotrzebowania na gaz i malejącą własną produkcję.
Perspektywicznie ważny dla rosyjskiego surowca jest też rynek dalekowschodni, którego zapotrzebowanie, według szacunków ekspertów, ma rosnąć w jeszcze szybszym tempie niż w Europie.
Kaspijscy producenci błękitnego paliwa nie stanowią w chwili obecnej realnej konkurencji dla Rosji i taka sytuacja najpewniej utrzyma się w najbliższych latach.
Kraje postradzieckie posiadają również znaczne zasoby ropy naftowej.
Największe rezerwy tego surowca wśród państw WNP ma Rosja, znaczne potwierdzone złoża ma także Kazachstan.
Surowce z obszaru b. ZSRR stanowią najważniejszą na rynku eurazjatyckim alternatywą dla ropy produkowanej przez kraje zrzeszone w OPEC.
Rosja nie należy do kartelu i w ciągu ostatnich dwóch lat - przy utrzymywaniu się wysokich Światowych cen ropy - znacząco zwiększała zarówno wydobycie, jak i eksport swojego surowca.
Głównym odbiorcą rosyjskiej ropy są kraje europejskie, jednak perspektywicznie surowiec może zacząć odgrywać ważniejszą niż dotychczas rolę także na rynkach Stanów Zjednoczonych, Japonii i innych krajów starających się zmniejszyć swoje uzależnienie od ropy arabskiej.
W ciągu najbliższych pięciu lat należy też oczekiwać skokowego zwiększenia produkcji i eksportu przez kraje basenu Morza Kaspijskiego - Kazachstan i Azerbejdżan.
Rola tego regionu na międzynarodowym rynku wzrośnie, gdy powstaną nowe, niezależne od Rosji szlaki transportu surowca (zob. rozdział 1 "Potencjał eksportowy obszaru postradzieckiego - jego znaczenie i podstawowe problemy związane z pełnym wykorzystaniem").
Prezentowany zeszyt próbuje przedstawić uporządkowany i czytelny opis podstawowych charakterystyk oraz najważniejszych problemów związanych z sektorami naftowym i gazowym w krajach b. ZSRR.
Celem jest pokazanie z jednej strony bogactwa i możliwości produkcyjno-eksportowych, z drugiej zaś naświetlenie szeregu problemów ograniczających obecnie i mogących hamować w przyszłości rozwój handlu surowcami energetycznymi z tego regionu.
Kwestie te wydają się nam szczególnie ważne w kontekście dylematów polskiej i europejskiej polityki, zmierzającej do zapewnienia bezpieczeństwa energetycznego.
Na zeszyt składa się pięć opracowań omawiających: potencjał surowcowy i eksportowy krajów Wspólnoty Niepodległych Państw, politykę Rosji wobec całego sektora naftowo-gazowego na obszarze b. ZSRR i w państwach dawnego bloku wschodniego oraz rolę, jaką potencjał surowcowy odgrywa w polityce zagranicznej Federacji Rosyjskiej.
Materiały zaprezentowane w niniejszym zeszycie przedstawiają również sytuację krajów, przez które przebiegają ważne szlaki transportu rosyjskiej ropy i gazu, rolę inwestycji zagranicznych dla sektora naftowo-gazowego państw regionu, a także szanse i zagrożenia, jakie dla rozwoju krajów WNP stanowi fakt posiadania bogactw surowcowych.
Przedmiotem analizy jest sytuacja w najważniejszych krajach produkujących ropę lub gaz (Rosji, Kazachstanie Azerbejdżanie i Turkmenistanie) oraz w państwach tranzytowych dla surowców energetycznych z krajów WNP (na Ukrainie, Białorusi, Litwie, Łotwie i Estonii).
Przy opracowaniu zeszytu korzystaliśmy z ogólnie dostępnej literatury przedmiotu, roczników statystycznych, prasy fachowej, serwisów agencyjnych i internetowych.
Cenne okazały się też opinie specjalistów z krajów WNP zajmujących się problematyką naftowo-gazową, z którymi przeprowadziliśmy szereg spotkań w trakcie prac nad projektem.
Zeszyt nr 12 Prac OSW dostępny w pdf - 505 KB
Stworzona na potrzeby integracji państw bałkańskich specjalna procedura stowarzyszeniowa SAP oraz niejasne umocowanie Bałkanów Zachodnich w konstruowanych obecnie instrumentach polityki zagranicznej Unii (Wider Europe, New Neighbourhood Instrument) tworzą wręcz warunki pozwalające na "zamrożenie" integracji państw bałkańskich na poziomie początkowym.
Sytuacja wygląda jeszcze gorzej w wymiarze gospodarczym: środki przekazywane Bałkanom Zachodnim z unijnego budżetu od kilku lat maleją i, o ile UE nie dokona zmiany swej polityki, będą maleć w przyszłości, przy jednoczesnym znaczącym wzroście środków przeznaczanych dla sąsiadów regionu - wstępującej do UE Słowenii i Węgier oraz objętych pomocą przedakcesyjną Bułgarii i Rumunii.
Stan ten grozi powiększeniem dystansu cywilizacyjnego regionu wobec sąsiadów, załamaniem wzrostu gospodarczego państw Bałkanów Zachodnich, utratą w tych krajach społecznego zaufania do instytucji unijnych, a wefekcie przejęciem części tamtejszego elektoratu przez partie populistyczne o programie antyunijnym (najczęściej zarazem skrajnie nacjonalistycznym).
Jeśli Europa nie zrobi wyraźnego ruchu w stronę faktycznej integracji Bałkanów Zachodnich, region ten, który dzięki wysiłkom wspólnoty międzynarodowej (w tym przede wszystkim instytucji i środków unijnych) udało się wyrwać ze spirali konfliktów etnicznych, może popaść w kolejny kryzys, tym razem o wymiarze cywilizacyjnym, a tym samym utracić szansę na integrację z Europą w przewidywalnej przyszłości.
Zeszyt nr 13 Prac OSW dostępny w pdf - 539 KB
Jest najludniejszym krajem kandydackim (70 milionow mieszkańcow), w razie przyjęcia do UE stałaby się państwem członkowskim z najliczniejszą populacją.
Byłaby jedynym państwem wśrod członkow UE, zamieszkanym niemal w stu procentach przez muzułmanów.
Obok Cypru jest krajem niemal wcałości położonym na kontynencie azjatyckim.
Skala problemów wewnętrznych Turcji wywołuje znacznie większe zastrzeżenia wobec jej kandydatury niż wobec pozostałych kandydatów.
Kandydatura Turcji ma najwięcej przeciwników w krajach UE.
Celem tego tekstu jest przedstawienie historii złożonych relacji Turcji z UE, głównych problemów ze szczególnym uwzględnieniem tureckich problemów wewnętrznych utrudniających integrację Turcji z UE oraz przemian zachodzących w Turcji pod wpływem polityki unijnej.
Tezy 1.
Integracja z UE stwarza dużą szansę na ugruntowanie w Turcji demokratycznego systemu politycznego i modernizację kraju.
Proces dostosowywania Turcji do standardów unijnych oznacza stopniowe rozmontowanie istniejącego od ponad 80 lat systemu opartego na wyjątkowej pozycji armii, gwarantującej stabilizację wewnętrzną oraz przewidywalność polityki zagranicznej Ankary i powstanie na jego miejsce nowego systemu politycznego.
Dotychczasowa polityka EWG/UE wobec Turcji jest wypadkową między dwoma biegunami.
Z jednej strony Świadomości znaczenia strategicznego Turcji i konieczności uniknięcia odepchnięcia jej od Europy, z drugiej świadomości skali problemów tureckich, obaw przed destabilizacją Turcji w wyniku procesu dostosowywania jej do standardów unijnych, lęków wobec konsekwencji integracji Turcji dla samej Unii oraz poczucia odmienności kulturowo-religijnej Turcji.
W efekcie Unia do dzisiaj nie dała jednoznacznej odpowiedzi na pytanie: czy Turcja powinna zostać członkiem UE?
Bardziej realna perspektywa członkostwa Turcji w UE po przyznaniu jej w 1999 r. statusu kandydata oraz umiarkowanie sprzyjająca sytuacja wewnętrzna przyczyniły się do rozpoczęcia przez Turcję poważnych reform proeuropejskich.
Pokazała także znacznie większą możliwość oddziaływania UE na sytuację wewnętrzną Turcji.
Wprowadzenie tych reform w życie wymaga kilku lat i zależy w dużym stopniu od większego niż dotychczas zaangażowania UE w proces integracji Turcji.
Zeszyt nr 13 Prac OSW dostępny w pdf - 539 KB
Unia prowadzi politykę przy założeniu, że Mołdawia nie stanie się członkiem UE, chociaż teoretycznie tego nie wyklucza.
Z kolei Kiszyniow jako cel strategiczny deklaruje przystapienie do UE.
Unia Europejska jest zainteresowana Mołdawią przede wszystkim ze względu na zagrożenie dla bezpieczeństwa jej przyszłych południowo-wschodnich rubieży.
Jest to zwiaząne ze znaczną niestabilnością Mołdawii, przede wszystkim zaś z istnieniem na jej terytorium separatystycznej Naddniestrzańskiej Republiki Mołdawskiej, prowadzącej wiele nielegalnych i półlegalnych interesów i stanowiącej matecznik przestępczości.
Praca ta będzie traktowała o polityce Unii Europejskiej wobec Mołdawii (na wielu płaszczyznach, z których kwestia odrzucenia możliwości akcesji tego kraju do Unii w przewidywalnej przyszłości wydaje się elementem najważniejszym) i o reagujacej na nią, a niekiedy wychodzacej z własnymi inicjatywami, polityce mołdawskiej.
Zostanie przedstawiona baza prawna wspołpracy między Brukselą i Kiszyniowem, pomoc unijna dla Mołdawii i jej realizacja, polityka UE wobec konfliktu naddniestrzańskiego i zaangażowanie (obecne i rozpatrywane) Unii w jego rozwiazywanie, a także plany wspołpracy między stronami w przyszłości.
Zeszyt nr 13 Prac OSW dostępny w pdf - 539 KB
W odróżnieniu od południowej, morskiej granicy Unii lądowa granica wschodnia stawia szereg odmiennych wyzwań.
Wpierwszej kolejności dotyczą one kwestii "miękkiego bezpieczeństwa" (tj. przemyt, nielegalne migracje, przestępczość zorganizowana itd.).
Granica ta dzieli obszary zamieszkiwane przez ludność bliską sobie kulturowo i historycznie, ktorą łacza zwiazki społeczne, a także etniczne.
Z tego powodu granica odgrywa o wiele ważniejszą rolę w wymiarze społecznym niż granica południowa Unii.
Pogranicze estońsko-rosyjskie w jego północnej części po stronie estońskiej jest zamieszkane w większości przez Rosjan, a w południowej po obu stronach przez grupę etniczna Setu.
Mniejszośc białoruska mieszka w regionach przygranicznych Łotwy (rejony Dyneburga i Kraslavy), Litwy i Polski (w okolicach Białegostoku i Białej Podlaskiej).
Z kolei Polacy zamieszkuja zachodnia częśc Białorusi (w obwodach grodzieńskim i brzeskim) i Ukrainy (obwod lwowski).
Ukraińcy mieszkaja natomiast we wschodniej Słowacji.
Częśc ludności Ukrainy Zakarpackiej stanowia Węgrzy.
Granica unijna dzieli też wspolnoty, ktore w czasach ZSRR żyły w jednym państwie i z tego powodu zachowały zwiazki społeczne (granice państw bałtyckich z Rosja i Białorusia).
Cecha charakterystyczna obszarow po obu stronach nowej granicy wschodniej UE jest ich peryferyjnośc.
W zdecydowanej większości są to obszary rolnicze, o znacznie gorszych wskaźnikach ekonomicznych niż reszta kraju.
Ten stan peryferyjności sprzyja rozwijaniu kontaktow transgranicznych i wzajemne-mu przyciaganiu, zwłaszcza na poziomie gospodarczym.
Przygraniczna wymiana handlowa, zarówno legalna, jak i nielegalna stanowi ważne źrodło dochodów mieszkańcow tych terenow.
Zeszyt nr 14 Prac OSW dostępny w pdf - 2.7MB
Rosyjskojęzyczni są liczną mniejszością, co sprawia, że Łotwa i Estonia są państwami silnie podzielonymi pod względem etnicznym.
W aspekcie prawnym najistotniejszym problemem jest nieuregulowany status grupy osób rosyjskojęzycznych.
Choć są stałymi mieszkańcami Łotwy i Estonii, wielu z nich wciąż nie ma obywatelstwa tych państw.
Główną tego przyczyną jest złożona procedura naturalizacyjna wprowadzona przez państwo łotewskie i estońskie tuż po odtworzeniu niepodległości w roku 1991.
Polityka władz łotewskich i estońskich wobec mniejszości ma wciąż dośc restrykcyjny charakter.
Jest to efektem utrzymujacej się nieufności ludności rdzennej wobec Rosjan, kojarzonych z 50-letnią sowiecką okupacją obu państw, w trakcie której Łotysze i Estończycy mieli poczucie bycia mniejszością narodową we własnych krajach.
Obecny ich stosunek wobec mniejszości zdeterminowała chęc zneutralizowania skutkow wieloletniego procesu rusyfikacji i sowietyzacji Łotwy i Estonii, a także planowych zmian ludnościowych, polegających na przesiedlaniu przez władze sowieckie dużych grup osob rosyjskojęzycznych, w tym głównie Rosjan, na tereny ówczesnych republik bałtyckich.
Polityka naturalizacyjna, integracyjna oraz oświatowa, jaką prowadzą obecne władze Łotwy i Estonii, sprowadza się do próby asymilacji osob rosyjskojęzycznych i odbierana jest przez mniejszość jako dyskryminacyjna.
Choć w Estonii proces ten przebiega mniej gwałtownie i budzi mniejszy sprzeciw rosyjskojęzycznych niż na Łotwie, to w obu krajach widać konsekwentne dążenie do odbudowy państw narodowych przypominających te sprzed okresu wchłonięcia Łotwy i Estonii do ZSRR.
Głowne postulaty przedstawicieli mniejszości rosyjskiej na Łotwie i w Estonii dotyczą maksymalnego uproszczenia, a nawet całkowitego zniesienia procedury naturalizacji na rzecz uznania wszystkich osob stale mieszkających w tych państwach za obywateli.
Dalsze postulaty dotyczą rownie istotnych dla mniejszości kwestii, jak pozostawienie możliwości edukacji w języku rosyjskim i, w przypadku Łotwy, przyznanie osobom bez obywatelstwa stale mieszkającym w tym kraju prawa do głosowania w wyborach lokalnych.
Mimo iż władze Łotwy i Estonii pod naciskiem organizacji międzynarodowych stopniowo liberalizują ustawodawstwo w kwestiach mniejszości, zmiany te, w odczuciu osob rosyjskojęzycznych, nie sa satysfakcjonujące.
Mimo poczucia marginalizacji Rosjanie i osoby rosyjskojęzyczne na Łotwie i w Estonii stanowią silną grupę politycznego nacisku na władze tych krajów.
Łotysze i Estończycy nie mogą całkowicie lekceważyć poglądów i oczekiwań dużej części stałych mieszkańcow swych państw, pozostawałoby to bowiem w sprzeczności z zasadami ogolnie stosowanymi przez państwa demokratyczne i członkow UE.
Siła tego politycznego nacisku jest zwielokrotniona przez zaangażowanie Moskwy w obronę interesów rodakow.
W walce o interesy mniejszości wykorzystywane są przede wszystkim argumenty z zakresu obrony praw człowieka i mniejszości narodowych.
Organizacje międzynarodowe nie zajęły dotychczas jednoznacznego stanowiska wobec problemu mniejszości rosyjskojęzycznej w krajach bałtyckich.
Instytucje międzynarodowe zajmujące się obroną praw człowieka nie mają generalnie zastrzeżeń do ustawodawstwa łotewskiego i estońskiego w kwestii mniejszości narodowych, czego dowodem było zamknięcie misji OBWE w Rydze i Tallinie, po tym jak Łotysze i Estończycy zgodzili się na liberalizację części ustaw.
Z drugiej jednak strony organizacje te, pod naciskiem Rosji, apelują do władz łotewskich i estońskich o dalsze złagodzenie przepisów regulujących kwestie naturalizacji, szkolnictwa, języka państwowego oraz ordynacji wyborczej.
Zeszyt nr 14 Prac OSW dostępny w pdf - 2.7MB
Miały one decydujący wpływ na obecny kształt państwa, scenę polityczna i mechanizmy władzy.
Centralna postacią państwa jest prezydent Emomali Rachmonow.
System polityczny, który on współtworzył, opiera się na bezprzykładnym w regionie pluralizmie politycznym (obecność partii islamskiej), decentralizacji (daleko posunięta samodzielność regionów; relatywnie ograniczony potencjał struktur centralnych) i kompromisie jako podstawie rozwiązywania konfliktów.
System taki dotychczas gwarantował stabilizację i normalizację kraju.
Od 2002 roku można obserwować stopniowa erozję systemu związaną z polityczna ofensywa prezydenta oraz pojawieniem się nowych zagrożeń (nowe formy fundamentalizmu muzułmańskiego).
Próby jednostronnego zakwestionowania obecnego porządku przez prezydenta mogą ożywić stare konflikty.
Niezbędna jest ewolucja i reforma systemu, do czego okazja powinny się stać wybory parlamentarne w 2005 roku.
Dla Tadżykistanu prawdziwym przełomem (zwłaszcza w kontekście międzynarodowym i w sferze bezpieczeństwa) okazał się 11 września 2001 r. i jego konsekwencje .
Usunęły one główne niebezpieczeństwa (Afganistan Talibów), doprowadził y do realnego otwarcia państwa na Świat i na współpracę z krajami spoza WNP, podniosły jego prestiż i wzmocniły na arenie międzynarodowej.
Jakkolwiek nie przełamały dominacji rosyjskiej w regionie, co dotyczyło zwłaszcza Tadżykistanu, podważyły jednak jej monopolistyczna pozycję w kwestiach bezpieczeństwa, polityki regionalnej, aktywności gospodarczej i szeroko rozumianej dominacji cywilizacyjnej.
Wstęp Tadżykistan jak żadna inna republika Azji Centralnej doświadczony został niepodległością i specyficzna transformacja polityczna, społeczna i kulturowa.
Odczuwa to bodaj najmocniej spośród państw postradzieckiej Azji Centralnej.
Pozycję regionalnego lidera przemian Kazachstan zawdzięcza konsekwentnej polityce reform ostatniej dekady, której prowadzenie zdecydowanie ułatwiała stabilna sytuacja wewnętrzna i międzynarodowa tego kraju oraz panujący w nim system polityczny określany mianem "aksamitnego autorytaryzmu".
Sukces Kazachstanu nie byłby jednak możliwy, gdyby nie jego potencjał gospodarczy oraz sprzyjająca koniunktura na rynkach światowych.
Sytuacja polityczna kraju, przez społeczność międzynarodowa oceniana krytycznie, w kontekście regionalnym wypada korzystnie dzięki silnej pozycji prezydent Nursułtan Nazarbajew w pełni kontroluje sytuację w kraju, jego działania są przewidywalne, co zwiększa poczucie stabilności i bezpieczeństwa obywateli.
Z tej perspektywy dla ogromnej większości mieszkańców Kazachstanu ograniczanie swobód demokratycznych nie ma większego znaczenia.
Wstęp Jeszcze kilka lat temu pozycja Kazachstanu jako regionalnego lidera nie była oczywista.
Od momentu powstania niepodległych republik w Azji Centralnej trwała rywalizacja o prymat między Kazachstanem a Uzbekistanem, będąca w dużym stopniu efektem przywódczych ambicji prezydentów Nursułtana Nazarbajewa i Islama Karimowa.
O ile Uzbekistan preferuje model przywództwa oparty na hegemonii politycznej i militarnej, o tyle Kazachstan stawia na rozwój gospodarczy.
Jednak Kazachstan również w sferze militarnej zdołał prześcignąć Uzbekistan.
Obecnie posiada on największa i najlepiej uzbrojona armię w regionie i to zarówno w kategoriach bezwzględnych, jak i jej potencjału bojowego.
Jednocześnie należy podkreślić, że również sytuacja polityczna kraju, choć daleka od ideału, pozytywnie wyróżnia go na tle pozostałych państw Azji Centralnej.
Jeżeli powstały dysonans pomiędzy sytuacja gospodarcza i polityczna kraju nie zostanie zniwelowany, w dłuższej perspektywie może stać się hamulcem dalszego rozwoju gospodarczego kraju.
w Astanie, stwierdziwszy, że dalsza pomoc nie będzie potrzebna.
Departament Handlu USA przyznał Kazachstanowi status kraju o gospodarce rynkowej, a amerykańska administracja rozważa możliwość rezygnacji z pomocy gospodarczej, uznając, że przestała ona być niezbędna.
Zeszyt nr 15 Prac OSW dostępny w pdf - 753KB
Państwo to uważane było przez społeczność międzynarodowa za filar bezpieczeństwa w regionie.
Poczucie to wzmocniło się jeszcze po 11 września 2001 r. i z pewnością było jednym z ważniejszych czynników, które skłoniły Stany Zjednoczone do nawiązania ścisłej współpracy polityczno-wojskowej z Taszkentem.
Administracja waszyngtońska oczekiwała, że ożywienie kontaktów stanie się katalizatorem przemian politycznych, gospodarczych i społecznych w Uzbekistanie, dzięki czemu utrwala się także pozytywne tendencje w innych państwach regionu.
Tymczasem w stosunkach Waszyngton-Taszkent nastąpił kryzys (chociaż USA z pewnością będą starać się go przezwyciężyć), a kraj zbliżył się do Rosji i Chin.
W Uzbekistanie pogłębia się kryzys ekonomiczno-społeczny.
Skala problemów gospodarczych i społecznych (konieczne są reformy rzeczywiste, a nie pozorowane) oraz niepewność co do dalszego rozwoju sytuacji politycznej (grupy interesów zbierają siły przed oczekiwanymi zmianami), mogą zagrażać stabilności państwa.
W przypadku załamania się porządku polityczno-społecznego Uzbekistanu nastąpi głęboka destabilizacja w całej Azji Centralnej.
Niepokojące jest to, że negatywne tendencje w państwie nasilają się, a w obecnych warunkach wręcz niemożliwe wydaje się ich odwrócenie.
Potencjalna niestabilność Uzbekistanu wynika ze sposobu prowadzenia polityki wewnętrznej.
W sferze gospodarczej spowodowane jest to błędna polityka gospodarcza władz, zaniechaniem liberalizacji i otwarcia, zachowaniem gospodarki centralnie planowanej, nieodpowiednim wydatkowaniem wpływów budżetowych (m.in. na przerośnięta administrację i nadmiernie rozbudowany aparat bezpieczeństwa), co z kolei wpłynęło na znaczne ograniczenie współpracy z międzynarodowymi instytucjami finansowymi.
Natomiast w sferze politycznej utrzymuje się rywalizacja klanowa; istnieje duże prawdopodobieństwo intensyfikacji walki o przejęcie władzy między grupami interesów.
Wobec braku poważnej świeckiej alternatywy dla istniejącego porządku oraz wobec likwidacji umiarkowanego islamu (nie radykalnego, ale także niezależnego w stosunku do administracji państwowej) coraz większa liczbę zwolenników zyskuje ideologia islamu fundamentalistycznego.
Represje wobec opozycji (rzeczywistej i tej domniemanej) doprowadziły do radykalizacji znacznej części społeczeństwa.
Symptomatycznym przejawem rozwoju sytuacji stały się samobójcze zamachy terrorystyczne (przełom marca i kwietnia; 30 lipca br.), niewystępujące wcześniej w Uzbekistanie, których podstawowym celem okazał się aparat bezpieczeństwa pastwa.
Prawdopodobieństwo powtórzenia zamachów jest bardzo wysokie.
Zeszyt nr 15 Prac OSW dostępny w pdf - 753KB
Działania podejmowane przez Putina po reelekcji mają na celu utrwalenie kontroli Kremla nad życiem polityczno-społeczno-gospodarczym.
Postępuje likwidowanie pluralizmu politycznego i informacyjnego, zwiększanie kontroli władz nad własnością państwową i prywatną oraz aktywizacja kremlowskiej propagandy na rzecz społecznego poparcia dla inicjatyw Kremla.
Procesy te umacniają tendencje autorytarne oraz kształtujący się w Rosji monocentryczny system władzy, w ramach którego mamy do czynienia ze zdecydowaną dominacją ośrodka prezydenckiego nad życiem politycznym, gospodarczym i społecznym.
Po reelekcji Władimira Putina nie obserwujemy powrotu do szeroko zakrojonych reform gospodarczych (reformatorski impet prezydenckiej ekipy został wyhamowany w połowie pierwszej kadencji Putina przez wzgląd na zbliżające się wybory parlamentarne i prezydenckie).
Koncentracja władzy w ręku prezydenta - wielokrotnie wymieniana jako warunek sine qua non wdrażania niepopularnych działań reformatorskich nie przełożyła się na kontynuację reform gospodarczych.
Władze zdecydowały się jedynie na wycinkowe działania w sferze socjalnej, nie podejmując prób zreformowania monopoli naturalnych, nie gwarantując wypełniania w praktyce prorynkowych ustaw, uchwalonych w trakcie pierwszej kadencji Putina.
Następuje natomiast konsumowanie owoców boomu na rynkach nośników energii i demonstrowanie dobrych wskaźników gospodarczych (wynikających głownie z wysokich cen surowców).
Tymczasem w Rosji narastają niekorzystne uwarunkowania dla długofalowego rozwoju gospodarki: utrwala się jej archaiczna struktura (znaczna przewaga dużych przedsiębiorstw nad małymi i średnimi w wytwarzaniu PKB) oraz surowcowy charakter kosztem usług i technologii, pogłębia się polityczna kontrola gospodarki i "ręczne sterowanie" z Kremla, nie zmniejsza się korupcja, stanowiąca poważny problem w efektywnym funkcjonowaniu gospodarki.
Wybory i początek drugiej kadencji Putina stały się okresem wyraźnego zacieśniania kontroli państwa nad własnością .
Wzmocnieniu ulega pozycja dużych państwowych przedsiębiorstw (zwłaszcza z sektora surowcowego).
Jednocześnie dochodzi do naruszania przez rządzącą ekipę prawa własności prywatnej: pod pretekstem egzekwowania roszczeń fiskalnych władze usiłują przejąć kontrolę nad aktywami największego rosyjskiego przedsiębiorstwa prywatnego .
koncernu naftowego Jukos.
W ostatnich miesiącach w Rosji można zaobserwować dużą aktywność kremlowskiej propagandy, której podstawy stanowi ideologia bezpieczeństwa.
Władze próbują utrwalić w społeczeństwie wizerunek Rosji jako kraju osaczonego przez wrogi świat zewnętrzny (zwłaszcza Zachod) i podkopywanego od środka przez demokratyczna "piątą kolumnę".
Za pośrednictwem mediów władze postulują zjednoczenie wysiłków w walce z zagrożeniem .
co w praktyce oznacza zwiększanie uprawnie.
Kreml próbuje zaangażować do walki o rząd dusz również Cerkiew Prawosławną i apeluje do prawosławnych hierarchów o .aktywny udział" w walce z terroryzmem poprzez podnoszenie morale społeczeństwa.
Już od początku rządów Władimira Putina obserwowaliśmy widoczna ekspansję kadrowa przedstawicieli rosyjskich służb bezpieczeństwa ("czekistów") oraz wzrost ich wpływu na politykę, gospodarkę oraz sprawy społeczne.
Po reelekcji Putina ta tendencja się utrzymuje.
Obecnie "czekiści" mają nie tylko wpływ na zarządzanie państwem, lecz także zyskują coraz większy dostęp do zasobów finansowych.
Charakterystyczne dla obecnego etapu rządów Putina jest obsadzanie kluczowych stanowisk w przedsiębiorstwach z udziałem państwa osobami z najbliższego otoczenia prezydenta, wywodzącymi się ze służb specjalnych.
Zeszyt nr 16 Prac OSW dostępny w pdf - 791KB
W ciągu ostatniego roku destabilizacja regionu, negatywnie wpływająca na wiele dziedzin rosyjskiego życia polityczno- -społecznego, przybrała alarmujące rozmiary.
Przyczyn niestabilności w regionie jest wiele; ich źródłem są liczne problemy i konflikty polityczne, religijne i społeczno-gospodarcze.
Zachodzą one na siebie, przeplatają ze sobą, tworząc skomplikowaną sieć.
Najtrudniejszym problemem jest trwająca od początku lat 90. wojna w Czeczenii, która rozszerza się na sąsiednie republiki, przybiera coraz bardziej drastyczne formy i zagraża bezpieczeństwu i stabilności całego państwa.
Konflikt stymuluje niebezpieczne tendencje i procesy na całym Kaukazie: jest przyczyna wzrostu nastrojów antyrosyjskich w tamtejszych społeczeństwach, przyspiesza ich dryfowanie w kierunku radykalnego islamu itd.
Od rozpadu ZSRR Kreml nie zdołał wypracować spójnej i długofalowej koncepcji rozwoju Kaukazu Północnego i jego integracji z resztą Rosji.
Polityka rosyjskich władz w stosunku do Kaukazu sprowadza się do działań doraźnych, reagowania na kryzysy zamiast zapobiegania im. Polega na nieudolnych próbach likwidowania skutków negatywnych tendencji i zjawisk, nie zaś na walce z ich przyczynami.
Władze wciąż popełniają te same błędy, nie chcąc przyznać się do oczywistych porażek.
Główne elementy tej polityki to: niedopuszczanie do jakiejkolwiek ingerencji innych państw i organizacji międzynarodowych w regionie, prowadzenie "operacji antyterrorystycznej", wspieranie marionetkowych reżimów w poszczególnych republikach, marginalizacja opozycji oraz szeroko zakrojona i fałszująca rzeczywistość propaganda medialna.
Ogromna rolę w kaukaskiej polityce Kremla odgrywają struktury siłowe, których interesy są nierzadko sprzeczne z interesami państwa rosyjskiego.
Taka polityka prowadzi nie do rozwiązywania problemów i konfliktów, lecz do ich pogłębiania i eskalacji.
Przyszłość Kaukazu Północnego zależy od rozwiązania bądź zaostrzenia istniejących tam problemów; jeśli będą się one nasilać, Kaukaz pogrążać się będzie w chaosie.
Niestabilności w regionie towarzyszą szersze procesy, tzn. stopniowe oddalanie się Kaukazu od Rosji, jego derusyfikacja i coraz szybsza islamizacja.
Zahamować te tendencje, które w perspektywie kilkudziesięciu lat mogą zakończyć się daleko idącym uniezależnieniem lub nawet oderwaniem regionu od Federacji Rosyjskiej, mogłoby wypracowanie całościowej koncepcji rozwoju regionu.
Obecnie jednak Kreml nie ma ani woli politycznej, ani możliwości wypracowania i realizacji takiej koncepcji: główna przeszkoda są poglądy elity rządzącej Rosja oraz ogólny stan rosyjskiego państwa (brak wystarczających środków materialnych, brak odpowiednich kadr, opór struktur siłowych, ogromna korupcja, degeneracja struktur państwowych itd.).
Kaukaz Północny jest regionem, w którym ogniskuje się wiele ważnych problemów.
Od ich rozwiązania zależeć będzie przyszłość Rosji (wojna czeczeńska, inne konflikty etniczne i wyznaniowe, gwałtowny wzrost liczby ludności nierosyjskiej i muzułmańskiej, zmniejszanie się liczby etnicznych Rosjan i in.).
Dopóki Moskwa nie będzie w stanie ich rozwiązać, dopóty będzie krajem nieprzewidywalnym, niestabilnym, zagrożonym terroryzmem, wstrząsanym konfliktami wewnętrznymi.
Jeśli Kreml nie poradzi sobie z Kaukazem, nie będzie możliwe wejście Rosji na drogę demokratycznych reform, podjęcie próby stworzenia nowoczesnego, otwartego na współ- pracę ze światem państwa.
Kaukaz jest dziś źródłem rozkładu państwa rosyjskiego, jego struktur i społeczeństwa; jeśli nie zostanie to zahamowane, w dalszej perspektywie może on się stać źródłem jego rozpadu.
Od rozwoju sytuacji na Kaukazie Północnym zależeć będzie również pozycja Rosji na obszarze postradzieckim, przede wszystkim na Kaukazie Południowym.
Zeszyt nr 16 Prac OSW dostępny w pdf - 791KB
Tranzyt i sprzedaż surowców przede wszystkim gazu ziemnego maja stanowić ważne źródło dochodu dla Turcji, ale także narzędzie budowania jej pozycji w regionie i w Europie.
Dla Brukseli przyjęcie takiej funkcji przez kandydująca do członkostwa w UE Turcję wydaje się być równie atrakcyjne jak dla samej Ankary.
Realizacja strategii energetycznej Ankary zależy od rozwoju sytuacji na wewnątrztureckim rynku energetycznym.
Możliwość realizacji strategii energetycznej Ankary związana jest też z uwarunkowaniami zewnętrznymi.
Zależy od: - polityki eksportowej oraz sytuacji wewnętrznej w krajach-producentach, w tym przedewszystkim od: a.
Rosji i priorytetów jej polityki energetycznej; b. stabilności na Bliskim Wschodzie; - polityki państw-konsumentów, przede wszystkim UE; - oraz polityki mocarstw aktywnych w regionie (USA).
Całość tekstu Agaty Łoskot dostępna jest w pdf - 1.05MB
Surowiec ten transportowany jest przede wszystkim gazociągami, które na trwałe łączą producentów i odbiorców gazu.
Konsument europejski jest więc na kilkanaście do kilkudziesięciu lat "przywiązany" do określonych dostawców gazu.
Wobec wyczerpujących się zasobów własnych państwa UE stają się w coraz większym stopniu zależne od importu tego surowca.
Tekst ten poświęcony jest istniejącym i planowanym szlakom transportu gazu z Rosji do UE.
W pierwszej części tekstu opisane jest znaczenie eksportu gazu dla gospodarki Federacji Rosyjskiej, w drugiej - zależność państw Unii od importu tego surowca.
Następnie pokazane zostały różnice w postrzeganiu kwestii bezpieczeństwa energetycznego przez stare i nowe państwa członkowskie UE, wynikające ze stopnia ich zależności od dostaw z Rosji.
Trzecia część poświęcona jest porównaniu dwóch projektów nowych szlaków dostaw rosyjskiego gazu do krajów Unii i wskazaniu, że z punktu widzenia interesu wspólnotowego UE gazociąg jamalski wydaje się być lepszym rozwiązaniem niż gazociąg transbałtycki (gazociąg północny).
Europejska Polityka Sąsiedztwa (EPS) odgrywa istotną rolę w kontekście zachodzących przemian.
W przypadku Mołdawii i Ukrainy, a więc krajów zainteresowanych pogłębianiem współpracy z Unią Europejską, EPS dostarcza formuły umożliwiającej podjęcie kroków na rzecz realizacji tego celu.
EPS pełni także rolę "zarysowania alternatywy" dla obecnej samoizolacji Białorusi.
Przede wszystkim jednak EPS jest czytelnym komunikatem dla Rosji, przedstawiającym interesy i cele UE wobec Europy Wschodniej.
EPS jasno formułuje, że UE zależy na budowaniu w tych krajach demokracji i wolnego rynku, zaznacza, że kwestie związane z tymi krajami UE zamierza dyskutować bezpośrednio z nimi, a nie za pośrednictwem Moskwy.
Głównym mankamentem EPS wydaje się obecnie brak równowagi pomiędzy ilością zobowiązań i zadań, jakie muszą przyjąć oraz zrealizować sąsiedzi a korzyściami, jakie oferuje strona unijna.
W danym momencie EPS nie daje bowiem perspektyw członkowskich, inne koncesje ze strony UE nie są określone konkretnie (ani w sensie zakresu, ani też warunków i terminów realizacji).
Ten brak równowagi pomiędzy dużymi aspiracjami wpływania na otoczenie a ograniczona oferta UE wobec tego otoczenia wydaje się problemem na tyle poważnym, że jeśli pozostanie niezmieniony, może sparaliżować postępy we wdrażaniu EPS.
Mechanizmy oraz cele EPS zostały określone w sposób na tyle ogólny, że dają UE znaczna swobodę działania w jej polityce wobec wschodnich sąsiadów.
Z jednej strony EPS umożliwia bardzo zdystansowane podejście lub wręcz tworzenie pozorów rzeczywistych działań, z drugiej jednak nie wyklucza możliwości bardzo dużego zaangażowania UE (włącznie z dopuszczeniem dla europejskich sąsiadów perspektyw członkowskich).
To pokazuje, że EPS nie przesadza definitywnie o charakterze zaangażowania UE.
Niezwykle dużo zależy od woli politycznej w strukturach Unii oraz w poszczególnych państwach członkowskich.
Elastyczność EPS wydaje się cecha niezwykle cenna, stwarza szansę na ewolucyjna zmianę tej formuły pod wpływem nowych doświadczeń oraz zmieniającej się rzeczywistości.
Pełna wersja tekstu Katarzyny Pełczyńskiej-Nałęcz w wersji PDF - 170 KB
Zmiana władzy nastąpiła w dużej mierze w wyniku antysystemowego protestu społecznego, określanego jako pomarańczowa rewolucja.
W zasadzie Majdan nie formułował pozytywnych haseł programowych, a jedynie wyraziście określał, czego społeczeństwo już nie akceptuje - samowoli władzy, korupcji, biedy, kłamstwa w najwyższych gabinetach i mediach, przedmiotowego traktowania społeczeństwa, o którym władza przypomina sobie jedynie w kampaniach wyborczych, ale i tak nie respektuje woli wyborców.
Zasadniczym wyzwaniem dla nowych władz powinna być zatem przebudowa systemu, który przez lata budował Leonid Kuczma jako specyficzną symbiozę grup polityczno-biznesowych i biurokracji.
Przedwyborcze deklaracje Juszczenki, jego wystąpienie programowe i wybór integracji europejskiej jako celu strategicznego, który prezydent wielokrotnie deklarował zarówno w wystąpieniach na Ukrainie, jak i podczas licznych podróży zagranicznych, wskazują, że przebudowa systemu ma prowadzić do budowy demokratycznego państwa prawa z gospodarką rynkową.
Demontaż systemu stworzonego przez poprzednie władze i związana z tym szeroka wymiana kadr, walka z korupcją i realizacja socjalnych obietnic wyborczych to działania, które dominowały w polityce władz w analizowanym okresie.
Można je uznać za przygotowanie do realizacji zasadniczych celów związanych z budową nowej Ukrainy, ale w dużej mierze wynikają one z celu krótkoterminowego, jakim są przyszłoroczne wybory parlamentarne.
Trudno podważać zasadność podjętych działań, ale nie sposób nie zauważyć, że styl nowej polityki i sposób działania często przypomina praktyki stosowane przez poprzednie władze.
Szczególnie trudno zaakceptować instrumentalne traktowanie prawa, zakulisowe targi o obsadę stanowisk czy zakres pełnomocnictw.
Wynika to z faktu, iż w nowych władzach znalazło się wiele osób zajmujących wysokie stanowiska w różnych okresach prezydentury Leonida Kuczmy.
Dawne przyzwyczajenia, mentalność, a czasami i uwikłanie w różne układy biznesowo-polityczne odbijają się negatywnie na jakości realizowanej polityki.
Na politykę gospodarczą zdecydowanie negatywny wpływ ma przede wszystkim brak strategii rozwoju społeczno-gospodarczego, programowa i ideologiczna niejednorodność nowej ekipy i w pewnej mierze "spadek", który nowe władze otrzymały po poprzedniej ekipie.
Problemy, które pojawiły się już w pierwszych miesiącach, wskazują, że proces transformacji na Ukrainie będzie trudny, długotrwały i narażony na różnorodne wypaczenia, przy czym zasadnicze reformy zostaną podjęte dopiero po wyborach parlamentarnych w marcu 2006 roku.
Całość analizy Anny Górskiej dostępna w formacie pdf - 523KB
Rosnące oczekiwania zarówno materialne, jak i polityczne napotykały coraz silniejsze bariery realizacji.
Zwycięstwo Wiktora Janukowycza postrzegano w wielu opiniotwórczych Środowiskach jako "gwóźdź do trumny" tych aspiracji.
Na Ukrainie niemal od początku uzyskania niepodległości współistnieją dwa typy ładu społecznego, z którymi związane są różne preferencje systemowe obywateli: zdecentralizowany model społeczeństwa "sieciowego", w którym dominują poziome zależności między ludźmi, opowiadającymi się najchętniej za demokratycznym porządkiem politycznym, oraz centralistyczny model integracji społecznej, w którym ład zapewniają pionowe relacje władzy i podległości.
W drugim modelu demokracja budzi wątpliwości, a najczęściej preferowane są różne odmiany ustrojów o silnej władzy centralnej.
Ostatnie 10 lat to powolne umacnianie się i poszerzanie wpływów ładu zdecentralizowanego, który funkcjonuje w większym stopniu przede wszystkim na zachodzie Ukrainy i w Kijowie, ale zdobywa coraz więcej obszarów również na północy i wschodzie kraju (poza Donbasem).
Wiktor Janukowycz był powszechnie postrzegany jako zwolennik wizji centralistycznej, a jego zwycięstwo w wyborach odbierano w kategoriach bezpośredniego zagrożenia dla znanych już i oswojonych reguł działania w zależnościach poziomych.
Janukowycza odbierano jako tego, który narzuci własne reguł y, nie szanując zastanych.
Kwestie polityki zagranicznej, "proeuropejskości" lub "antyeuropejskości" władzy miały podczas pomarańczowej rewolucji znaczenie marginalne.
Przyczyny wybuchu były czysto wewnętrzne.
Jednak w miarę rozwoju wydarzeń postawa społeczności międzynarodowej była dla Ukraińców ważna i mogła spowodować wyraźny wzrost sympatii proeuropejskich.
Komentatorzy wydarzeń końca 2004 roku związanych z wyborami prezydenckimi na Ukrainie odmieniali przez przypadki słowo "rewolucja".
Niektórzy jednak - znacznie mniej liczni - protestowali przeciw temu określeniu, wskazując wiele elementów, które świadczyły o ewolucyjnym raczej niż rewolucyjnym charakterze dokonujących się zmian.
Proponuję jednak tę kwestię pozostawić przyszłym politologom i historykom, którzy zapewne odpowiedzą na pytanie, czy istotnie była to rewolucja, a jeśli nie - to jak to nazwać1.
Niniejszy tekst jest próbą zastanowienia się, co właściwie stało się na Ukrainie w ostatnich miesiącach 2004 roku, niezależnie od tego, czy wydarzenia te nazwiemy rewolucją, buntem, ruchem społecznym czy jeszcze inaczej.
Wszelkie masowe wystąpienia społeczne przyciągają głównie uwagę mediów, ale szybko stają się także przedmiotem analizy dla politologów, socjologów i innych specjalistów w dziedzinie nauk społecznych, stawiających sobie przede wszystkim pytanie, czy "to" można było przewidzieć?
Post factum stwierdzamy zwykle, że bardzo wiele wskazywało na zbliżający się wybuch, ale nikt nie poświęcił tym "zwiastunom" wystarczającej uwagi.
Tym bardziej że procesów społecznych prawie nigdy nie uruchamia jeden tylko czynnik.
Znany politolog amerykański, James Davies (1962) zauważył na początku lat 60. ubiegłego stulecia, że jednym z najważniejszych czynników prowokujących wystąpienia społeczne jest niezgodność między oczekiwaniami i aspiracjami społecznymi a możliwością ich zaspokojenia.
Davies sformułował początkowo swoją - klasyczną już dziś - teorię w kategoriach oczekiwań społeczno-ekonomicznych, ale pisał później, że jeśli wspomniana rozbieżność dotyczy kwestii politycznych, jej "wybuchowe działanie" bywa nawet silniejsze.
Oczekiwania społeczne zaś rosną najczęściej wtedy, gdy sytuacja gospodarcza zaczyna się poprawiać.
Rosną wówczas zarówno oczekiwania i nadzieje dotyczące kwestii materialnych, jak i te odnoszące się do rzeczy niematerialnych - poczynając od możliwości swobodnego zajmowania się biznesem, a skończywszy na takich ideach, jak wolność słowa.
Oczekiwania rosną także wtedy, gdy społeczeństwo zdoła wytworzyć równoległe sposoby komunikacji i uświadamia sobie swą podmiotowość niezależnie od istniejącego systemu władzy.
Całość tekstu Joanny Koniecznej dostępna jest w pdf - 391KB
Lata 1999-2004 były okresem dynamicznego rozwoju wszystkich sektorów rosyjskiej gospodarki i szybkiego wzrostu PKB - o przeszło 7% w skali rocznej.
Doskonałe wyniki makroekonomiczne w tym okresie rosyjska gospodarka zawdzięcza splotowi korzystnych czynnikow, z ktorych najważniejszymi były wysokie ceny surowców energetycznych na rynkach światowych, wzrost międzynarodowej konkurencyjności Rosji dzięki znaczacej realnej dewaluacji rubla (po kryzysie w 1998 roku), a także reformy rynkowe, jakie udało się w tym okresie przeprowadzić.
W roku 2004, mimo utrzymujacych się wciaż bardzo wysokich cen ropy naftowej i gazu na rynkach światowych, nastapiło spowolnienie wzrostu.
I chociaż gospodarka rozwija się nadal szybko, w naszej ocenie można już mowić o wyczerpywaniu się tradycyjnych (poza cenami ropy i gazu) mechanizmow sprzyjajacych rozwojowi gospodarczemu w Rosji i braku nowych, ktore zdołałyby je zastapić.
Nierozwiązane problemy strukturalne mogą w dłuższym okresie spowodować wyhamowanie rozwoju ekonomicznego Rosji.
Utrzymująca się korzystna koniunktura nie zaowocowała ani istotną modernizacją sektorów przetwórczych, ani odejściem gospodarki Federacji Rosyjskiej od modelu surowcowego, ani pojawieniem się instytucji społeczeństwa obywatelskiego, niezbędnych dla osiagnięcia i utrzymania trwałego wzrostu gospodarczego.
Wciaż brak w Rosji realnych gwarancji praw własności, prokuratura i organy ścigania są podporządkowane władzy wykonawczej, podobnie jak system sądowniczy.
Jego orzeczenia na wszystkich poziomach (od sądow dzielnicowych po sądy arbitrażowe i trybunał konstytucyjny) dowodzą pełnego uzależnienia od dyspozycji władzy politycznej.
Mimo reformy systemu podatkowego, w obecnej rosyjskiej rzeczywistości instytucje państwowe pozostają wciąż narzędziami represji (administracyjnych i prawnych).
Niezmiennie od czasów ZSRR jedynym atutem większości gałęzi rosyjskiego przemysłu są stosunkowo niskie koszty produkcji (tanie surowce, energia i siła robocza), choć należy zauważyć, iż w ostatnich latach (2003/2004) koszty produkcji systematycznie wzrastają, przyczyniając się do spowalniania tempa wzrostu.
Wspólnym problemem wszystkich niemal sektorów jest technologiczne zapóźnienie i niska jakość wyrobów.
Czynniki te sprawiają, że w niektórych dziedzinach (np. w przemyśle motoryzacyjnym, samolotowym) Rosja w zasadzie nie liczy się na europejskim i światowym rynku produkcji wysoko przetworzonej.
Czynnikiem hamujacym wzrost jest też fakt wyczerpania możliwości rozwoju ekstensywnego - rezerwy i moce starej poradzieckiej bazy przemysłowej w prawie wszystkich sektorach zostały wykorzystane do maksimum.
Dalszy wzrost zależy teraz od inwestycji w nową infrastrukturę i wspołczesne technologie.
Jednak procesy polityczno- ekonomiczne zachodzące w ostatnich latach w Federacji Rosyjskiej w znacznym stopniu zniechęcają do aktywności potencjalnych inwestorów.
Realizowana od 2003 roku polityka Kremla w sferze gospodarki, polegająca na coraz większej ingerencji państwa w procesy gospodarcze oraz na rozszerzaniu obecności państwa w sektorach uznawanych za strategiczne (naftowym, gazowym oraz finansowym) prowadzi do spowolnienia wzrostu gospodarczego.
Czynnikiem hamującym okazał się także radykalny zwrot w relacjach władzy z biznesem, którego koronnym przejawem była sprawa Jukosu.
Bezpośrednim skutkiem tej sytuacji jest ograniczenie aktywności biznesu i utrwalenie negatywnego wizerunku Rosji w świecie.
Całość tekstu Eway Paszyc i Iwony Wiśniewskiej dostępna jest w pdf - 1.8MB
Nie oznacza to, że w stosunkach rosyjsko - unijnych nie ma osiągnięć.
Chodzi o to, że Rosję i Unię dzielą dość zasadnicze różnice w percepcji, aspiracjach i interesach, którym towarzyszy brak zaufania i rozczarowanie.
Kryzys przejawia się we wzajemnej krytyce stron, powtarzających się regularnie okresach spięć i ochłodzenia stosunków ("minikryzysach") oraz zwłaszcza w "wirtualizacji współpracy" - maskowaniu coraz bogatszą formą dialogu i współpracy niedostatków istotnej treści w wielu kluczowych sferach.
Przyczyny kryzysu są zróżnicowane, a część z nich ma głęboki charakter.
Większość z nich ma swe źródła w Rosji i jej polityce.
Do przyczyn fundamentalnych należy tu zaliczyć: brak jasno określonej tożsamości cywilizacyjnej Rosji (państwo europejskie vs. państwo eurazjatyckie); brak zdefiniowanej i utrwalonej wizji miejsca Rosji we współczesnym świecie i opartej na niej polityki (opcja mocarstwowa vs. opcja integracyjna); kryzys "projektu europejskiego" Rosji (zwolennicy realnej integracji Rosji do przestrzeni europejskiej są obecnie w rosyjskiej elicie w mniejszości); brak zrozumienia i negatywna percepcja UE i jej polityki w dużej części rosyjskich elit; brak u rosyjskich władz wizji docelowego modelu stosunków z UE.
Kryzys wewnętrzny w Unii (niejasność perspektyw reformy instytucjonalnej, polityki rozszerzenia i sąsiedztwa) rzutuje negatywnie na politykę UE wobec Rosji.
Do pogłębienia kryzysu przyczyniają się także inne czynniki związane z jednej strony ze specyfiką polityki Federacji Rosyjskiej, a także wynikające ze sprzeczności interesów Rosji i Unii Europejskiej.
W pierwszym przypadku chodzi m.in. o to, że obecne władze Rosji realizują model systemowy (autorytarny) zasadniczo odmienny od standardów europejskich, ponadto uciekają się do negatywnej taktyki politycznej w relacjach z UE (w tym rozgrywania podziałów w Unii Europejskiej).
W drugim przypadku na czoło wysuwają się sprzeczności w polityce stron wobec wspólnego sąsiedztwa (zwłaszcza zachodnich państw WNP położonych pomiędzy Rosją i UE).
Rosja stara się wspierać na tym obszarze specyficzny, odmienny od proponowanego przez UE, model polityczno-gospodarczy, aktywność UE traktując jako wyzwanie dla swoich interesów.
Przyszłość stosunków rosyjsko-unijnych zależy od wielu czynników.
Analiza aktualnych ważniejszych trendów prowadzi do wniosku, iż: - w perspektywie krótkoterminowej nie należy spodziewać się wyraźnej poprawy sytuacji i przezwyciężenia kryzysu, głównie ze względu na jego głębokie przyczyny oraz brak przesłanek do istotnej zmiany sytuacji w polityce wewnętrznej i w otoczeniu międzynarodowym Rosji - w perspektywie długoterminowej można oczekiwać pozytywnych - z punktu widzenia UE - zmian w polityce europejskiej Rosji; jest szansa na odrodzenie "projektu europejskiego" Rosji, do takiego wniosku skłaniają długofalowe trendy (w tym: przewaga długoterminowych tendencji odśrodkowych nad tendencjami integracyjnymi na obszarze WNP, wzrost potęgi Chin, spodziewany wzrost zagrożenia fundamentalizmem i ekstremizmem islamskim na terytorium Federacji Rosyjskiej, asymetryczne i pozbawione trwałych podstaw partnerstwo z USA, a zwłaszcza istniejące głębokie więzi kulturalne, polityczne i gospodarcze pomiędzy Rosją i resztąEuropy).
Całość tekstu Marka Menkiszaka dostępna w pdf - 456KB
Jej główne założenia zostały przedstawione na zjeździe prokremlowskiego ruchu Jedność w wystąpieniu "Rosja na przełomie tysiącleci" 29 grudnia 1999 roku, a następnie w otwartym liście do wyborców opublikowanym 25 lutego 2000 roku Obie deklaracje, choć miały charakter dość ogólnikowy, zarysowywały wyraźnie zasadnicze kierunki oraz priorytetowe sfery działań przyszłego prezydenta: droga rozwoju Rosji została w nich określona jako demokratyczna i rynkowa.
Po prawie siedmiu latach przyszedł czas na podsumowanie dokonań Władimira Putina.
Można powiedzieć, że deklaracje składane u progu jego rządów spełniły się w połowie - Rosja rzeczywiście przeszła głębokie przeobrażenia.
W stosunku do prezydenckich zapowiedzi zrealizowane zmiany zdają się być jednak raczej "kontrreformami" zmiany te w znacznej większości poszły bowiem w zupełnie innym, a często wręcz przeciwnym kierunku, niż ten zapowiadany siedem lat temu.
Pełna wersja tekstu Katarzyny Pełczyńskiej-Nałęcz w wersji PDF - 580 KB
Mimo to, trwający tam od jesieni 1999 roku otwarty konflikt zbrojny, zwany drugą wojną czeczeńską, stopniowo przygasa.
Intensywność walk maleje z roku na rok, zaś osłabieni wieloletnią wojną bojownicy nie są w stanie przejąć inicjatywy i poważnie zagrozić stacjonującym w republice wojskom federalnym.
Obserwowane obecnie osłabienie bojowników nie jest jednak równoznaczne z zakończeniem konfliktu.
Historia tego regionu, jak również coraz bardziej napięta sytuacja w sąsiadujących z Czeczenią republikach wskazują bowiem, że stan niestabilności może tam trwać wiele lat.
Jeszcze kilka lat temu konflikt w Czeczenii można było scharakteryzować jako wojnę między czeczeńskimi separatystami a władzami Federacji Rosyjskiej.
W ciągu ostatnich czterech-pięciu lat natura tego konfliktu uległa jednak daleko idącym zmianom.
Obecnie jest on już nie tylko konfliktem rosyjsko-czeczeńskim, ale także wewnątrzczeczeńskim (między bojownikami a Czeczenami współpracującymi z Moskwą).
Ma również coraz bardziej widoczne podłoże społeczne.
Wyraźnej zmianie uległa ponadto ideologia bojowników, którzy walczą dziś nie pod hasłami narodowowyzwoleńczymi, lecz islamskimi.
Choć w ciągu ostatnich lat intensywność walk w samej Czeczenii uległa zmniejszeniu, konflikt w znacznym stopniu przeniósł się na terytoria takich republik jak Inguszetia, Dagestan i Kabardyno-Bałkaria.
Oznacza to, że mamy dziś do czynienia nie tyle z konfliktem czeczeńskim, co z kaukaskim.
Toczy się on między władzami a kaukaskimi (w tym również czeczeńskimi) islamistami.
Pełny tekst analizy Macieja Falkowskiego dostępny jest w  pdf - 197KB
Prowadzona na szeroką skalę renacjonalizacja aktywów w Rosji i budowa megaholdingów wokół państwowych przedsiębiorstw, zgodnie z oficjalnymi zapowiedziami, ma pomóc w efektywnym wykorzystywaniu potencjału rosyjskiego i stymulować rozwój całej rosyjskiej gospodarki.
W praktyce jednak obecna ekipa rządząca wykorzystuje megaholdingi do wzmacniania pozycji Rosji na arenie międzynarodowej oraz dla swoich partykularnych interesów.
Całość analizy Iwony Wiśniewskiej dostępna jest w formacie pdf - 660KB
Dotychczasowe reakcje państw zachodnich wskazują jednak, że Moskwie nie uda się dokonać rewizji istniejącego reżimu kontroli zbrojeń konwencjonalnych ani też uzyskać innych koncesji od państw zachodnich.
Ewentualne wyjście Rosji z traktatu (które jest w takim wypadku prawdopodobne) przyczyni się do dalszego pogorszenia klimatu politycznego stosunków Federacji Rosyjskiej z Zachodem.
W sferze wojskowej będzie miało to znaczenie przede wszystkim dla państw graniczących z Rosją, m.in. z uwagi na zniesienie ograniczeń w przemieszczaniu przez nią jednostek na swoim terytorium.
Cele Rosji Sam traktat CFE nie przewiduje instytucji zawieszenia w nim udziału, dopuszcza jedynie całkowite wycofanie się z traktatu, zgodnie z artykułem XIX, w przypadku pojawienia się nadzwyczajnych okoliczności.
Wprowadzenie moratorium należy odczytywać jako elementem rosnącej od początku roku 2007 presji rosyjskiej na Zachód.
Ma ona służyć przeforsowaniu rosyjskich postulatów i uzyskaniu od państw zachodnich ustępstw w innych kwestiach spornych.
W odniesieniu do CFE za cel minimum podejmowanych przez Rosję działań należy uznać ratyfikację przez państwa członkowskie NATO porozumienia o adaptacji traktatu CFE z 1999 roku i odstąpienie Zachodu od łączenia zgody na ratyfikację z wycofaniem przez Rosję sił z Mołdawii i Gruzji.
Rosja dąży tym samym do faktycznego usankcjonowania swojej obecności wojskowej w regionach nieuregulowanych konfliktów w tych państwach.
Celem maksymalnym jest kolejna rewizja traktatu CFE zgodnie z postulatami przedstawionymi przez Rosję na konferencji w Wiedniu w czerwcu br. Rewizja miałaby dotyczyć m.in. przyłączenia państw bałtyckich do traktatu, obniżenia pułapów uzbrojenia dla nowych państw członkowskich NATO, likwidacji tzw. ograniczeń flankowych dla Rosji.
Zawieszenie wykonywania przez Rosję traktatu CFE jest również narzędziem presji w innych kwestiach bezpieczeństwa europejskiego.
Moskwa dąży do pogłębienia różnic między Europą i Stanami Zjednoczonymi, chcąc stworzyć wrażenie, że bezpieczeństwo Europy uległo pogorszeniu w wyniku działań Stanów Zjednoczonych.
Kreml zdaje się liczyć na powstrzymanie bądĽ przynajmniej opóĽnienie budowy tarczy przeciwrakietowej przez USA m.in. poprzez uczynienie jej przedmiotem dialogu Rosja-USA-Europa.
Rosja dąży również do zapobieżenia ewentualnemu rozszerzeniu NATO o kraje WNP, przede wszystkim Gruzję i Ukrainę, popieranemu przez władze USA.
Konsekwencje międzynarodowe Decyzja Rosji o zawieszeniu realizacji CFE pogarsza atmosferę w stosunkach z państwami zachodnimi, m.in. dlatego że traktat jest uważany za jeden z symboli końca zimnej wojny.
Wejście w życie rosyjskiego moratorium i ewentualne póĽniejsze wyjście z traktatu (które jest prawdopodobne w przypadku nieuzyskania przez Moskwę ustępstw od państw zachodnich) nie daje Rosji perspektywy realizacji jej celów politycznych.
Reakcje państw zachodnich w przeważającej większości pokazują, że Kremlowi nie udało się doprowadzić do wyraĽnego podziału pomiędzy Europą i Stanami Zjednoczonymi (m.in. NATO odrzuciło zgłoszoną przez Rosję propozycję negocjacji nowego traktatu).
Mimo gotowości Zachodu do rozmów niewiele wskazuje, aby rosyjska presja miała doprowadzić do ustępstw w kwestiach bezpieczeństwa europejskiego.
Jednocześnie posunięcie Rosji w kwestii CFE uwiarygodnia wcześniejsze groĽby wyjścia z traktatu o zakazie rakiet krótszego i średniego zasięgu (INF), co grozi poważniejszymi konsekwencjami dla bezpieczeństwa europejskiego.
W sferze wojskowej za wątpliwe należy uznać, by Rosja w warunkach moratorium na realizację postanowień CFE, lub nawet po wypowiedzeniu traktatu, rozpoczęła masową produkcję uzbrojenia ofensywnego, przekraczając przyznane jej limity (ze względu na powszechną w świecie tendencję przechodzenia w dziedzinie uzbrojenia od ilości do jakości nie ma takiej potrzeby).
Federacja Rosyjska odzyska natomiast całkowitą swobodę w dysponowaniu siłami zbrojnymi na własnym terytorium.
Będzie to oznaczać zaprzestanie wymiany informacji o ruchach wojsk; rezygnację z przeprowadzania i przyjmowania inspekcji; brak kontroli nad ruchami wojsk na jej terytorium związanych z redyslokacją bądĽ udziałem w przedsięwzięciach szkoleniowych na większą skalę oraz brak ograniczeń na rozmieszczanie wojsk na własnym terytorium czy wreszcie niemożność weryfikacji informacji nt. ogólnych zmian zachodzących w strukturze organizacyjnej i liczebności poszczególnych jednostek Sił Zbrojnych FR w europejskiej części Rosji.
Może to pogorszyć sytuację w sferze bezpieczeństwa państw graniczących z Rosją i nieposiadających własnego rozpoznania satelitarnego, przede wszystkim Polski i krajów bałtyckich.
Współpraca: Andrzej Wilk
Obecny kryzys jest częściowo konsekwencją widocznego od kilku lat stopniowego pogarszania się stosunków rosyjsko-brytyjskich na tle prowadzonej przez Rosję polityki zagranicznej i wewnętrznej.
Jednocześnie brak poważniejszej reakcji ze strony Unii Europejskiej wobec kryzysu pokazuje, że Moskwa wciąż nie musi obawiać się zdecydowanej odpowiedzi ze strony państw europejskich.
Wizerunek Rosji w państwach UE ulega wyraźnemu pogorszeniu, ale mimo tego UE nie jest w stanie wypracować spójnej polityki względem Federacji Rosyjskiej.
Kryzys dyplomatyczny 16 lipca Wielka Brytania podjęła stanowcze kroki w reakcji na rosyjską odmowę ekstradycji do Wielkiej Brytanii Andrieja Ługowoja, podejrzewanego przez brytyjską prokuraturę o zabójstwo Aleksandra Litwinienki (byłego agenta FSB, obywatela brytyjskiego).
Londyn zapowiedział wydalenie czterech rosyjskich dyplomatów, zawieszenie prowadzonych z Rosją negocjacji w sprawie ułatwień wizowych dla obywateli Federacji Rosyjskiej, rewizję zasad współpracy dwustronnej w różnych dziedzinach oraz zaprzestanie jakiejkolwiek współpracy z Federalną Służbą Bezpieczeństwa.
19 lipca Rosja odpowiedziała uznaniem czterech dyplomatów brytyjskich za persona non grata.
Moskwa zapowiedziała też zaprzestanie współpracy z Wielką Brytanią w dziedzinie walki z terroryzmem, jak również nieudzielanie wiz brytyjskim urzędnikom.
Londyn uzyskał poparcie dla swojej polityki ze strony Stanów Zjednoczonych (Departament Stanu).
Władze brytyjskie wskazywały, że liczą również na wsparcie partnerów europejskich, które jednak było umiarkowane.
Przewodnicząca w UE Portugalia wyraziła rozczarowanie postępowaniem władz rosyjskich.
Reakcja niemiecka była ostrożnie krytyczna wobec Rosji, aczkolwiek wskazywano, że nie można dopuścić do pogorszenia się relacji rosyjsko-unijnych.
Ministrowie spraw zagranicznych UE na posiedzeniu 24 lipca przyjęli jedynie informację o relacjach Londynu z Moskwą.
Rosja początkowo prowadziła działania dwutorowe, z jednej strony łagodząc wrażenie kryzysu (pojednawcze wypowiedzi prezydenta Putina i ministra Ławrowa), z drugiej testując ewentualną reakcję Unii Europejskiej (ostrzeżenia przedstawiciela Rosji przy UE, Władimira Cziżowa, by Bruksela nie ingerowała w spór rosyjsko-brytyjski, loty rosyjskich bombowców strategicznych wzdłuż granic brytyjskich).
Po braku reakcji ze strony UE rosyjski prezydent brutalnie zaatakował 24 lipca Wielką Brytanię, m.in. oskarżając ją o "kolonialne myślenie".
Problemy rosyjsko-brytyjskie Obecne napięcia w stosunkach rosyjsko-brytyjskich są bezpośrednią konsekwencją zabójstwa Aleksandra Litwinienki w Londynie w listopadzie ub.r., ale problemy narastały od kilku lat.
Wielka Brytania była pierwszym z dużych państw europejskich, które po początkowym okresie nadziei na zacieśnienie współpracy z Rosją pod rządami Putina, zaczęło krytycznie odnosić się do kierunku rosyjskiej polityki zagranicznej i wewnętrznej.
Do najważniejszych kwestii spornych należy udzielanie przez Londyn azylu politycznego, a nawet przyznawanie obywatelstwa, osobom uznawanym przez Kreml za politycznych przeciwników (najgłośniejsze są przypadki oligarchy Borysa Bieriezowskiego, przedstawiciela rządu czeczeńskiego Achmeda Zakajewa oraz samego Litwinienki).
Dodatkowym czynnikiem z punktu widzenia Moskwy jest też sojusz brytyjsko-amerykański i zaangażowanie Londynu w popieranie amerykańskiej obecności w Europie.
Wielka Brytania z kolei jest zaniepokojona traktowaniem przez władze rosyjskie inwestorów brytyjskich (pozbawienie Shella części udziałów w projekcie Sachalin-2 oraz wymuszenie na TNK-BP sprzedaży udziałów w gazowym projekcie kowyktyńskim).
Ponadto Londyn pozostaje krytyczny wobec sposobu prowadzenia przez Rosję polityki energetycznej oraz wobec polityki wewnętrznej, w tym w stosunku do organizacji pozarządowych.
Wpływ na relacje rosyjsko-unijne Polityka prowadzona przez Kreml wobec Wielkiej Brytanii w ostatnim okresie wyraźnie pokazuje, że Rosja w coraz mniejszym stopniu liczy się z reakcją państw europejskich na swoje zachowanie.
Rosyjska polityka zagraniczna przejmuje przy tym metody charakterystyczne dla jej autorytarnej polityki wewnętrznej, które wyraźnie odbiegają od europejskich standardów.
Fakt ten dostrzegany jest przez większość państw unijnych, powodując pogorszenie wizerunku Federacji Rosyjskiej.
Jednak wszystkie te zjawiska nie przyczyniają się do ujednolicenia przez państwa UE polityki wobec Rosji.
Zażegnanie konfliktu na skutek ustąpienia białoruskich władz pod naciskiem rosyjskiego ultimatum jest tymczasowe i trudno mówić o trwałym jego rozwiązaniu.
Determinacja Rosji w realizacji konsekwentnej polityki presji wobec Białorusi oraz narastające problemy finansowe Mińska mogą doprowadzić do kolejnych konfliktów w najbliższym czasie.
Próba odroczenia spłaty długu Podpisane na przełomie 2006 i 2007 roku porozumienia (patrz Aneks) zapoczątkowały odejście od preferencyjnych dla Białorusi zasad współpracy energetycznej z Rosją.
Dwukrotna podwyżka ceny na gaz (zajmującego aż 75-80% w bilansie energetycznym Białorusi) od 1 stycznia 2007 roku do 100 USD za 1000 m3 oraz drastyczny spadek wpływów z tytułu przetwarzania i reeksportu rosyjskiej ropy oraz produktów ropopochodnych znacznie obniżyły wpływy do białoruskiego budżetu.
Wprawdzie w porozumieniu z 31 grudnia 2006 roku Białoruś wynegocjowała możliwość opłacania do 30 czerwca 2007 roku 55% ustalonej ceny za 1000 m3 gazu, jednak pozostałe 45% - w sumie 456,16 mln USD - miało zostać uregulowane do 23 lipca.
Tymczasem 19 lipca do Moskwy udała się białoruska delegacja z zadaniem wynegocjowania odroczenia terminu spłaty do końca roku.
Jednocześnie Mińsk zabiegał o przyznanie przez Rosję kredytu stabilizacyjnego w wysokości 1,5 mld USD, przeznaczonego m.in. na spłatę zadłużenia, gdyż - jak twierdziły władze białoruskie - nie posiadały rezerw na ten cel.
Strona rosyjska twierdziła, iż Mińsk ma na to środki.
Prowadzone z przerwami i na różnych szczeblach rozmowy w dniach 19-30 lipca nie przyniosły porozumienia i zostały zawieszone.
Rosja stawia ultimatum 1 sierpnia Gazprom oficjalnie poinformował Mińsk, że zgodnie z porozumieniem, w przypadku niespłacenia długu do 3 sierpnia zmniejszy dostawy gazu dla Białorusi proporcjonalnie do zadłużenia, czyli o 45%.
2 sierpnia prezydent Alaksandr Łukaszenka polecił wypłacić Gazpromowi z rezerwy państwowej 460 mln USD.
Tego samego dnia do Moskwy przybyła delegacja kierownictwa Biełtransgazu, przedsiębiorstwa obsługującego system gazociągów na Białorusi.
Po całonocnych rozmowach 3 sierpnia strony ustaliły, że Rosja zawiesi decyzję o zmniejszaniu dostaw gazu do godz. dziesiątej 10 sierpnia, w zamian za co Białoruś dokonała natychmiastowej wpłaty pierwszej transzy długu - 190 mln USD.
Reszta została uregulowana na dwa dni przed wyznaczonym terminem, dodatkowo strona białoruska zobowiązała się do regularnego i całkowitego opłacania bieżących należności.
Cele stron konfliktu Rosja konsekwentnie dąży do utrzymania nowego, "urynkowionego" modelu stosunków energetycznych z Białorusią.
Jednocześnie wzmaga presję na Mińsk w celu przejęcia przedsiębiorstw sektora petrochemicznego (rafinerie w Mozyrzu i Nowopołocku) oraz chemicznego (Polimir, Biełszyna, Grodno Azot), co pozwoliłoby na kontrolę nad strategicznymi elementami białoruskiej gospodarki.
Wydaje się również, iż Moskwa dąży do zdyskredytowania Mińska i dalszego podważania jego wiarygodności jako państwa tranzytowego na Zachodzie.
Celem władz w Mińsku jest maksymalne odsunięcie w czasie prywatyzacji przez rosyjski kapitał strategicznych aktywów gospodarczych, przy równoczesnym zrównoważeniu bilansu płatniczego i utrzymaniu stabilności gospodarki, m.in. za pomocą kredytu stabilizacyjnego.
W ten sposób Alaksandr Łukaszenka chce dotrwać do wyborów prezydenckich w marcu 2008 roku w Rosji, licząc na lepsze relacje z nowym rosyjskim prezydentem.
Prognozy Wymuszone na Białorusi uregulowanie zadłużenia jest tylko doraĽnym rozwiązaniem problemu.
Ze względu na narastające problemy finansowe Mińska oraz widoczną determinację Rosjan w egzekwowaniu nowych zasad współpracy, w najbliższym czasie można oczekiwać kolejnych napięć wokół należności za dostawy rosyjskiego gazu.
Poważniejsze problemy z płatnością mogą pojawić się na przełomie 2007 i 2008 roku, gdyż zgodnie z białorusko-rosyjską umową, od 1 stycznia 2008 roku cena gazu wzrośnie o kilkadziesiąt procent (z obecnych 100 USD do około 160-180 USD za 1000 m3).
Władze białoruskie mają świadomość, że dopuszczenie rosyjskich inwestorów na szerszą skalę bądĽ uregulowanie długu gazowego aktywami białoruskich przedsiębiorstw oznacza dla białoruskiego kierownictwa utratę kontroli nad strategicznymi sektorami gospodarki.
Wówczas zmniejszyłby się również wpływ obecnych władz na sytuację polityczną na Białorusi.
Dlatego też zdecydowano o uregulowaniu zadłużenia ze środków własnych.
Powyższa decyzja wiąże się jednak z obniżeniem poziomu rezerw walutowych i ryzykiem załamania bilansu płatniczego.
Broniąc się przed tym wariantem, Mińsk będzie usilnie zabiegał o kredyty zagraniczne.
Jeśli narastająca rosyjska presja na przejęcie kontroli nad białoruską petrochemią i chemią nie skłoni białoruskich władz do liberalizacji gospodarczej, w tym stworzenia korzystnego dla zachodnich inwestorów klimatu inwestycyjnego, Mińsk stanie na przegranej pozycji wobec Moskwy.
Oznaczać to będzie konieczność rozpoczęcia prywatyzacji wyżej wymienionych przedsiębiorstw przez kapitał rosyjski i na rosyjskich warunkach.
Tym bardziej że oczekiwania Alaksandra Łukaszenki co do możliwości zmiany rosyjskiej polityki wobec Białorusi po wyborach prezydenckich w Rosji nie znajdują uzasadnienia.
ANEKS Zmiana warunków rosyjsko-białoruskiej współpracy gospodarczej w 2007 roku W sferze gazowej Do końca 2006 roku Białoruś korzystała z najbardziej preferencyjnych spośród wszystkich odbiorców zewnętrznych warunków sprzedaży gazu z Rosji (od 2004 roku za 1000 m3 rosyjskiego gazu strona białoruska płaciła 46,68 USD; wcześniej jedynie 30 USD).
W zamian Mińsk zobowiązał się do sprzedaży rosyjskiemu koncernowi Gazprom połowy udziałów w strategicznym białoruskim przedsiębiorstwie Biełtransgaz, obsługującym system gazociągów na Białorusi.
Wobec odsuwania w czasie przez białoruskie kierownictwo ostatecznej decyzji w tej sprawie Rosja oświadczyła, iż w ramach dostosowywania cen na gaz dla państw WNP do poziomu światowego, podniesie ją dla Białorusi do kwoty ok. 200 USD za 1000 m3.
W rezultacie Mińsk został zmuszony do ustępstw.
Na mocy porozumienia z 31 grudnia 2006 roku cena gazu na rok 2007 wzrosła do 100 USD za 1000 m3, w następnych latach cena ma być ustalana w zależności od średniej ceny na rynku europejskim.
Ze względu na konieczność adaptacji do nowych warunków Białoruś uzyskała zgodę na opłacanie w ciągu I półrocza 2007 roku tylko 55% ustalonej kwoty (55 USD).
Dodatkowo w zawartym 18 maja porozumieniu sprecyzowano, ustaloną wstępnie w porozumienia z 31 grudnia 2006 roku, kwestię sprzedaży 50% akcji Biełtransgazu Gazpromowi.
Białoruś zobowiązała się do sprzedaży akcji w czterech pakietach po 12,5% za 625 mln USD każdy w ciągu czterech kolejnych lat.
W 2010 roku Gazprom uzyskałby więc połowę udziałów.
Ponadto wraz z przekazywaniem kolejnych pakietów do ośmioosobowego zarządu Biełtransgazu wchodziłby jeden przedstawiciel Gazpromu, co dałoby Rosjanom w roku 2010 połowę składu zarządu.
W sferze obrotu ropą naftową Do końca 2006 roku schemat obrotu ropą był bardzo korzystny dla Białorusi.
Eksport ropy z Rosji na Białoruś nie był objęty cłami, a wpływy z tytułu ceł wywozowych z Białorusi trafiały wyłącznie do białoruskiego budżetu.
Ponieważ białoruskie cła wywozowe były znacznie niższe od rosyjskich, dla kompanii naftowych z Rosji o wiele korzystniejszy był eksport ropy przez Białoruś oraz jej przerób w białoruskich rafineriach.
Aby zmusić Białoruś do realizacji zapisów umowy celnej, a tym samym zmniejszyć straty swojego budżetu, władze Rosji doprowadziły do podpisania 12 stycznia 2007 roku porozumienia o nowych warunkach obrotu rosyjską ropą.
Ustalono, że Białoruś zrówna swoje cła na ropę i produkty naftowe z rosyjskimi (obecnie wynosi 200,6 USD za tonę ropy), natomiast na granicy białorusko-rosyjskiej będzie pobierane cło w wysokości 0,293 bieżącej rosyjskiej stawki celnej (a zatem obecnie ok. 65 USD) - w przypadku zakupu ropy na własność, koszty cła ponosi strona białoruska, w przypadku przekazywania surowca do przerobu w rafineriach w Mozyrzu i Nowopołocku - rosyjskie kompanie naftowe.
W rezultacie znacznie zmniejszyła się rentowność przerobu ropy naftowej na Białorusi (obecnie 1-2%).
Aby przywrócić dawny poziom obrotu oraz utrzymać bilans płatniczy, władze białoruskie były zmuszone wprowadzić kompensaty dla rosyjskich kompanii naftowych oraz rafinerii w Mozyrzu i Nowopołocku w wysokości 90% stawki celnej na granicy białorusko-rosyjskiej.
W okresie styczeń-kwiecień br. wartość białoruskiego eksportu produktów naftowych spadła o 205,1 mln USD (spadek o ok. 8% w porównaniu z analogicznym okresem zeszłego roku), natomiast eksport ropy z własnych złóż został całkowicie zahamowany.
Według najnowszych danych oficjalnych spowodowało to w pierwszym kwartale 430 mln USD strat w wartości eksportu.
Ogólne saldo w sektorze energetycznym za ten okres wyniosło minus 504,1 mln USD (w analogicznym okresie ubiegłego roku - plus 61,5 mln USD).
Wymiana handlowa Pomimo utworzenia w 1995 roku Unii Celnej pomiędzy Rosją i Białorusią obie strony wprowadzały liczne ograniczenia w imporcie poszczególnych grup towarowych.
Najwięcej barier wprowadziła Białoruś, obawiając się opanowania swojego rynku przez eksport z Rosji.
Pod naciskiem Rosji, 23 marca w Mińsku podpisano rosyjsko-białoruskie porozumienie o współpracy ekonomiczno-handlowej, w którym Mińsk zobowiązał się do końca 2007 roku znieść ograniczenia dla rosyjskiego eksportu m.in. ryb, tytoniu, piwa.
Rosja ze swej strony uprościła procedury wwozu białoruskiego cukru w ustalonych wielkościach (na 2007 rok 180 tys. ton, w 2008 - 100 tys. ton).
Deklaracjom towarzyszy wiele przedsięwzięć natury propagandowej, na czele ze zorganizowanymi w połowie sierpnia i szeroko nagłośnionymi w rosyjskich mediach ćwiczeniami Szanghajskiej Organizacji Współpracy "Misja pokojowa 2007".
Ale nawet bez tak hucznej oprawy medialnej armia rosyjska realizuje od kilku tygodni szereg przedsięwzięć angażujących siły i środki daleko większe niż użyte w tych ćwiczeniach.
Wskazuje to, że deklaracje rosyjskich polityków i wojskowych są wyrazem ich rzeczywistej woli, a w warunkach gazowo-naftowej prosperity powinno się je traktować poważnie.
Działania Rosji należy odczytywać głównie jako próbę wywarcia presji na USA w związku z budową tarczy antyrakietowej.
Stanowią one także przejaw narastającego przekonania elit kremlowskich, że Rosja musi mieć nie tylko skuteczne, ale i porównywalne w strukturze i zadaniach do czasów ZSRR siły zbrojne.
Czytelny jest również wewnętrzny kontekst tych działań: wizja powrotu Rosji do militarnej potęgi z czasów ZSRR wydaje się być atrakcyjnym sposobem konsolidacji społeczeństwa wokół prezydenta Putina i jego otoczenia.
Deklaracje Zapowiedzi militarnego wzmocnienia państwa nie są w rosyjskim krajobrazie politycznym niczym nowym.
Od wystąpienia prezydenta Władimira Putina na konferencji w Monachium w lutym br. powszechne są w nich nawiązania do militarystycznej retoryki zimnowojennej.
Niemniej w ostatnich tygodniach deklaracje rozwoju rosyjskiej potęgi militarnej były wyjątkowo liczne; towarzyszyło im wiele nagłośnionych przez media przedsięwzięć.
Falę sierpniowych deklaracji, a także towarzyszących im działań zapoczątkowało wystąpienie głównodowodzącego Marynarki Wojennej admirała Władimira Masorina 2 sierpnia w należącym do Ukrainy Sewastopolu (głównej bazie rosyjskiej Floty Czarnomorskiej).
Opowiedział się on za odnowieniem stałej obecności rosyjskiej floty, wzorem marynarki radzieckiej, na Morzu Śródziemnym.
Poinformował również o planowanej rozbudowie Floty Czarnomorskiej, zbliżającej ją do stanu sprzed rozpadu ZSRR (m.in. zwiększeniu liczby okrętów podwodnych z obecnych 2 do 12-15).
Za symptomatyczne należy uznać oświadczenie Masorina, że budowa nowej bazy Floty Czarnomorskiej w Noworosyjsku nie stanowi przygotowania do opuszczenia Sewastopola (umowa o dzierżawie bazy przez Rosję wygasa w roku 2017).
W kolejnych dniach deklaracje mające świadczyć o systematycznym wzroście potencjału Sił Zbrojnych Federacji Rosyjskiej składali m.in. minister obrony Anatolij Sierdiukow oraz głównodowodzący Sił Powietrznych gen. Aleksandr Zielin.
Za najbardziej istotną należy jednak uznać deklarację prezydenta Władimira Putina z 17 sierpnia.
Na konferencji prasowej po zakończeniu ćwiczeń "Misja pokojowa 2007" ogłosił on wznowienie przez Rosję stałych lotów bombowców strategicznych poza terytorium kraju (praktykę tę zarzucono w roku 1992, po rozpadzie ZSRR), sugerując, że jest to odpowiedź na zagrożenie ze strony Stanów Zjednoczonych.
Warto dodać, że 11 sierpnia prezydent Putin wizytował oddaną do użytku w grudniu 2006 roku stację radiolokacyjną nowej generacji w Lechtusi k. Petersburga - część przyszłego rosyjskiego systemu obrony rakietowo-kosmicznej, mającego stać się przeciwwagą amerykańskiego systemu obrony przeciwrakietowej.
Propaganda Część obserwowanych przedsięwzięć miała naturę stricte propagandową, o znikomym znaczeniu dla rozwoju potencjału militarnego.
Za takie należy uznać: demonstracyjne loty rosyjskich bombowców strategicznych nad Arktyką oraz oceanami Atlantyckim i Spokojnym (9 sierpnia po raz pierwszy od zakończenia zimnej wojny rosyjskie bombowce strategiczne zawitały w okolice amerykańskiej bazy na wyspie Guam), ćwiczenia nowo sformowanej, pierwszej w rosyjskiej armii jednostki piechoty górskiej w masywie Elbrus oraz, przede wszystkim, ćwiczenia Szanghajskiej Organizacji Współpracy "Misja pokojowa 2007".
Szczególnie nagłośniono ćwiczenia "Misja pokojowa 2007", począwszy od przygotowań do nich, poprzez przegrupowanie na terytorium Federacji Rosyjskiej jednostek chińskich i reprezentujących cztery państwa centralnoazjatyckie (łącznie ok. 6,5 tys. żołnierzy, w tym 2 tys. rosyjskich) po obserwowaną przez przywódców państw Szanghajskiej Organizacji Współpracy fazę poligonową (9-17 sierpnia).
Równie spektakularnym przedsięwzięciem były ćwiczenia kompanii z nowo sformowanej brygady piechoty górskiej.
Ich scenariusz świadczy o imperialnej mentalności dowództwa rosyjskiej armii.
13 sierpnia w pełni wyekwipowana kompania szturmem wzięła Elbrus - najwyższy szczyt masywu Kaukazu (5642 m n.p.m.), a schodząc po zboczach góry na wysokości ok. 4500 m n.p.m. stoczyła bój z umownym przeciwnikiem (używając m.in. moździerzy 82 mm).
Za symptomatyczny należy uznać komentarz jednego z zastępców głównodowodzącego Wojsk Lądowych FR, gen. Walerija Jewniewicza: "o ile wiem, takiego strzelania na takiej wysokości nikt w świecie dotąd nie urządzał".
Podobny wydźwięk ma tegoroczny scenariusz Międzynarodowego Salonu Lotniczego i Kosmicznego MAKS 2007 w podmoskiewskim Żukowskim.
Po raz pierwszy w ramach tego przedsięwzięcia zaplanowano pokaz walk powietrznych w wykonaniu jednostki szkolnej Sił Powietrznych Federacji Rosyjskiej.
Rzeczywistość W cieniu deklaracji i przedsięwzięć natury propagandowej we wszystkich regionach Rosji odbywały się klasyczne ćwiczenia w ramach letniego okresu szkolenia Sił Zbrojnych.
Od przedstawionych wyżej odróżniały je niewielkie zainteresowanie mediów i, przede wszystkim, zdecydowanie większa skala zaangażowanych sił i środków.
Trwał także zapoczątkowany w połowie obecnej dekady proces modernizacji technicznej rosyjskiej armii.
Na szczególną uwagę zasługują ćwiczenia 37.
Przeprowadzono je dwukrotnie (7-9 sierpnia i 14-18 sierpnia), za każdym razem podrywając w powietrze 30 bombowców strategicznych wraz z samolotami wsparcia i zabezpieczenia działań.
Główny element szkolenia w "przełamywaniu obrony przeciwrakietowej" hipotetycznego nieprzyjaciela stanowiło odpalanie rakiet skrzydlatych - głównej broni bombowców strategicznych, do celów na poligonie Piemboj k. Workuty.
Za symptomatyczne należy uznać, że w odróżnieniu od nagłośnionego "rajdu" na Guam, "klasyczne" loty rosyjskich bombowców podczas drugiego z wymienionych ćwiczeń wywołały negatywną reakcję Stanów Zjednoczonych i Kanady.
Równolegle do ćwiczeń "Misja pokojowa 2007" trwały największe od rozpadu ZSRR ćwiczenia 61.
Uczestniczyła w nich dywizja lotnictwa transportowego (30 samolotów) oraz pododdziały Wojsk Powietrznodesantowych z Leningradzkiego Okręgu Wojskowego.
O ile we wspólnym przedsięwzięciu Szanghajskiej Organizacji Współpracy desantowano 240 żołnierzy (po połowie chińskich i rosyjskich), to w ramach ćwiczeń 61.
Wspomniany szturm Elbrusu był pod względem wojskowym jednym z mniej istotnych przedsięwzięć szkoleniowych organizowanych w tym czasie w Północnokaukaskim Okręgu Wojskowym.
W przeprowadzonych 4-9 sierpnia ćwiczeniach stacjonującej na Kaukazie Północnym 58.
Na podkreślenie zasługuje fakt, że w połowie lipca na bazie 58.
Na odnotowanie zasługują również organizowane na poligonie Aszułuk w obwodzie astrachańskim ćwiczenia Dowództwa Specjalnego Przeznaczenia Sił Powietrznych (zakończone 2 sierpnia) oraz ćwiczenia Połączonego Systemu Obrony Powietrznej WNP "Wspólnota bojowa 2007" (13-24 sierpnia).
Porównanie z drugim z tych przedsięwzięć pozwala nadać właściwe proporcje ćwiczeniom "Misja pokojowa 2007".
Chiny i Rosja wystawiły do ćwiczeń Szanghajskiej Organizacji Współpracy po 8 samolotów bojowych - tyle samo co Białoruś do ćwiczeń WNP (dla porównania: Siły Powietrzne Federacji Rosyjskiej mają w ramach "Wspólnoty bojowej 2007" reprezentować 22 maszyny).
Za istotne dla wzrostu rosyjskiego potencjału militarnego należy uznać także odnotowane w ostatnich tygodniach postępy w modernizacji technicznej.
6 sierpnia w mieście Elektrostal w obwodzie moskiewskim dyżur bojowy rozpoczął pierwszy dywizjon wyposażony w rakietowe zestawy obrony powietrznej S-400.
3 sierpnia do jednostki liniowej trafił po wielomiesięcznych testach pierwszy seryjny egzemplarz nowej generacji bombowca frontowego Su-34 (samolot oficjalnie przekazano armii pod koniec 2006 roku), z kolei 16 sierpnia - pierwszy zmodernizowany samolot szturmowy Su-25SM.
Z punktu widzenia bezpieczeństwa RP na odnotowanie zasługuje zakończenie w sierpniu przezbrajania w nowe czołgi T-90 dwóch pułków dyslokowanej w obwodzie moskiewskim elitarnej 2.
Jednostka ta w ramach rosyjsko-białoruskiego Regionalnego Zgrupowania Wojsk ćwiczy m.in. przegrupowanie na terytorium Białorusi i starcie z siłami NATO.
Wnioski Słowa prezydenta Putina z 17 sierpnia zapowiadające przywrócenie stałego dyżuru bojowego rosyjskich bombowców strategicznych stanowią niejako klamrę spinającą ostatnie deklaracje i działania Rosji mające na celu odtworzenie jej utraconych zdolności militarnych, a także budowę wizerunku państwa jako potęgi militarnej.
Aktywność ta była widoczna na trzech poziomach - deklaracji, propagandy i rzeczywistych działań.
Coraz bardziej zauważalne staje się dążenie władz rosyjskich do rekonstrukcji potęgi militarnej w jej sowieckim kształcie, a zatem ze szczególną rolą ofensywnych sił jądrowych, baz wojskowych poza granicami państwa oraz militarystycznej propagandy mocarstwowej.
Celem tych działań wydaje się być przeciwstawienie potędze militarnej USA, w tym amerykańskim planom rozwoju systemu obrony przeciwrakietowej, oraz skłonienie Waszyngtonu do przedłużenia obowiązywania traktatu START I. Odtworzenie radzieckich koncepcji wskazuje także, że Rosja za głównego przeciwnika uważa USA.
Podkreślanie potęgi militarnej Rosji ma także istotny aspekt wewnętrzny jako symboliczna puenta kończącej się prezydentury Władimira Putina.
współpraca: Marta Jaroszewicz, Małgorzata Zarębska
Głównym beneficjentem bankructwa Jukosu okazała się rosyjska państwowa kompania naftowa Rosnieft', która przejęła większość aktywów.
Licytacja Jukosu zmieniła rozkład sił w rosyjskim sektorze naftowym.
Przy czym sposób ataku na Jukos był demonstracją siły Kremla i wymusił lojalność prywatnego biznesu.
Licytacje aktywów Najważniejszymi aktywami licytowanymi na aukcjach (pierwsza odbyła się w grudniu 2004 roku) były przedsiębiorstwa wydobywcze Jukosu: Jugansknieftiegaz, Tomsknieft' i Samaranieftiegaz.
W sumie nabywca (Rosnieft') zapłacił za nie 25,2 mld USD - znacznie poniżej rzeczywistej wartości przedsiębiorstw.
Największym zaskoczeniem okazała się licytacja moskiewskiej siedziby Jukosu wraz ze spółkami pośredniczącymi handlem surowcem i domem handlowym.
O aktywa te rywalizowały Rosnieft' i nieznana spółka Prana.
Cena wywoławcza przebita została przez nią prawie pięciokrotnie, do poziomu około 4 mld USD.
Beneficjenci bankructwa Jukosu Głównym beneficjentem bankructwa Jukosu okazała się Rosnieft'.
Szef Rady Dyrektorów tej spółki Igor Sieczin był głównym inspiratorem ataku na Jukos.
Rosnieft' przejęła prawie wszystkie pojukosowskie aktywa naftowe, wygrywając bezpośrednie licytacje albo odkupując (nawet po zawyżonej cenie) aktywa od pierwotnych zwycięzców (Prany i Junitexu, który kupił aktywa w europejskiej części Rosji).
Kontrolę nad aktywami gazowymi Jukosu (m.in. przedsiębiorstwa gazowe Arcticgaz i Urengoil) przejął natomiast Gazprom za pośrednictwem włoskich spółek Enel i ENI (patrz aneks).
Podsumowanie Przejęcie aktywów upadającego Jukosu pozwoliło Rosniefti przeistoczyć się z koncernu naftowego średniej wielkości w lidera (pod względem wydobycia i kapitalizacji) w tym sektorze.
Dokonało się to dzięki wsparciu Kremla.
Koncern nie miał w zasadzie żadnych problemów z przejęciem interesujących go aktywów Jukosu za okazyjną cenę.
Niewątpliwie jednak zainspirowane przez Kreml bankructwo Jukosu pozwoliło na realizację szerszej strategii ekonomicznej Kremla.
Zmierza ona do przejęcia przez państwo kontroli nad najbardziej dochodowymi sektorami - w tym przypadku naftowym - i podporządkowania ich potrzebom państwa i interesom kremlowskich klanów.
Faktyczna renacjonalizacja aktywów nie ograniczyła się jedynie do sektora naftowego, sięgnęła również innych sektorów, m.in. maszynowego, samochodowego czy lotniczego.
W konsekwencji przemian własnościowych po licytacji Jukosu w sektorze naftowym znacznie wzrosła obecność państwa.
Obecnie państwowe firmy wydobywają prawie 40% ropy w Rosji (w 2003 roku - 16%).
Bankructwo i wyprzedaż Jukosu było również okazją do pomnażania prywatnych fortun osób powiązanych z władzą.
Poza milionowymi wydatkami na usługi konsultingowe, ogromne dochody uzyskiwano także wprowadzając do przetargów podstawione firmy pośredniczące.
Na przykład właściciele Junitexu, odsprzedając Rosniefti część zlicytowanych aktywów, zarobili w ciągu trzech tygodni około 150 mln USD.
Raczej nie należy się spodziewać, iż przejęcie Jukosu zakończy proces podziału własności w rosyjskim sektorze naftowym.
Po Jukosie były też inne próby odebrania własności prywatnym właścicielom (np. Russnieft').
Jednak dalsza ekspansja wewnętrzna koncernów państwowych wymaga wsparcia ze strony Kremla.
Dlatego też tak istotne dla tego sektora jest to, jaki układ sił uformuje się w rosyjskich władzach po zbliżających się wyborach parlamentarnych i prezydenckich.
Aneks Najważniejsze licytacje aktywów Jukosu 1.
Grudzień 2004: główne przedsiębiorstwo wydobywcze - Jugansknieftiegaz (JNG).
Pakiet akcji (76,79%) kupił już w grudniu 2004 roku tajemniczy nabywca firma Bajkałfinansgroup z Tweru za "okazyjną" cenę 9,3 mld USD (szacowana wartość przedsiębiorstwa przez różnych audytorów wynosiła 18-30 mld USD).
Tydzień później firma Bajkałfinansgroup kupiona została przez rosyjską państwową kompanie naftową Rosnieft'.
Kwiecień 2007: jedynym przetargiem, w którym pośrednio uczestniczył Gazprom (bezpośrednio interesy monopolu reprezentowały dwa włoskie koncerny energetyczne: ENI i Enel, co miało legitymizować transakcję), był przetarg na pakiet aktywów, w którym znalazł się m.in. 20-procentowy pakiet akcji Sibniefti (obecnie Gazpromniefti) oraz przedsiębiorstwa gazowe Arcticgaz i Urengoil.
Spółki przejęły te aktywa za niecałe 6 mld USD.
Umowa włoskich pośredników z Gazpromem przewidywała odsprzedaż monopoliście gazowemu co najmniej 51% wszystkich kupionych aktywów oraz całego pakietu akcji Gazpromniefti.
Kwiecień 2007: przetarg na pojukosowskie aktywa na Kubaniu (przede wszystkim bazy paliwowe i sieć stacji benzynowych), a także udziały w regionalnej sieci rurociągowej oraz w Kaspijskiej Kompanii Naftowej wygrała nieznana firma Promregionholding (powiązana prawdopodobnie z ŁUKoilem), jednak nie uzyskała zezwolenia Federalnej Służby Antymonopolowej (FAS) na finalizację transakcji, aktywa te przypadną najprawdopodobniej Rosniefti.
Maj 2007: pozostałe przedsiębiorstwa wydobywcze Tomsknieft' i Samaranieftiegaz wraz z infrastrukturą przesyłową, przetwórczą (m.in. czterema rafineriami) i handlową sprzedane zostały firmie Nieft'-Aktiw (własność Rosniefti) również ze znacznym dyskontem za ok. 13 mld USD.
Maj 2007: bazy paliwowe i sieć stacji benzynowych oraz terminale rzeczne w europejskiej części Rosji wykupiła nieznana firma Junitex za 0,5 mld USD, to.
Fakt, że FAS wydała zezwolenie na przeprowadzenie transakcji i związki szefa Junitexu z Gazprombankiem, pozwalają przypuszczać, że firma ta mogła wygrać przetarg dzięki powiązaniom z monopolistą gazowym albo wręcz reprezentowała jego interesy.
Trzy tygodnie później Junitex odsprzedał Rosniefti większość tych aktywów za ok. 0,65 mld USD.
Maj 2007: największym zaskoczeniem była wygrana anonimowej spółki Prana (zarejestrowanej na Seszelach) w przetargu z Rosnieftią na moskiewską siedzibę Jukosu oraz na spółki pośredniczące i dom handlowy Jukosu.
Na przetargu tym osiągnięto rekordową ofertę (od ceny wywoławczej 0,85 do prawie 4 mld USD).
Dotychczas nie wiadomo, czyje interesy reprezentuje Prana; komentatorzy podejrzewają firmę o związki z Gazprombankiem.
Prana zgodziła się jednak odsprzedać Rosniefti część przejętych aktywów za ok. 3,6 mld USD.
Sierpień 2007: w ostatnim przetargu na Yukos Finance B.V., właściciela 49% udziałów w Transpetrolu, słowackim przedsiębiorstwie przesyłu ropy naftowej, nie zdecydował się wziąć udziału żaden z rosyjskich koncernów państwowych.
Przetarg wygrała za ponad 300 mln USD Promnieftstroj, która jest spółką o niejasnych powiązaniach, najprawdopodobniej z Rosnieftią lub Gazpromnieftią.
Niechęć do bezpośredniego udziału w tym przetargu rosyjskich firm państwowych wynika zapewne z niejasnego stanu prawnego Yukos Finance i procesów toczących się w sądach holenderskich.
Mimo szumnej oprawy propagandowej szczyt nie przyniósł większych rezultatów.
W dużej mierze wynika to z różnic między Rosją i Chinami co do kierunku dalszego rozwoju SOW.
Moskwa chce skupić się na kwestiach geopolityki i bezpieczeństwa regionalnego, Pekin natomiast na bezpieczeństwie wewnętrznym i rozwoju współpracy gospodarczej.
Skala tych różnic powoduje, że mało prawdopodobne jest zarówno przekształcenie się SOW w antyzachodni sojusz wojskowy, jak i realna integracja ekonomiczna.
Ustalenia szczytu Podpisany traktat wielostronny jest uzupełnieniem Karty przyjętej w roku 2002, praktycznie jednak niewiele zmienia w funkcjonowaniu organizacji.
Traktat podkreśla prawo państw do wyboru formy ustroju politycznego (art. 3), nienaruszalność granic (art. 5) oraz dążenie do poszerzania pól współpracy wielostronnej.
Podobny charakter miały trwające w czasie szczytu ćwiczenia "Misja pokojowa 2007".
W przyjętej deklaracji biszkeckiej zawarta została zawoalowana krytyka pod adresem USA.
Jednak spotkanie, wbrew wcześniejszym zapowiedziom, nie miało charakteru demonstracji antyamerykańskiej.
Nie podniesiono np. kwestii amerykańskiej obecności wojskowej w regionie ani zagadnień globalnych, takich jak obrona przeciwrakietowa (mówił o tym w wystąpieniu tylko zaproszony w charakterze gościa prezydent Iranu).
Mimo obecności na szczycie prezydenta Turkmenistanu nie doszło też do zapowiadanego przez rosyjskich komentatorów zacieśnienia współpracy między Aszchabadem i SOW.
Odmienne wizje Moskwy i Pekinu W decydującym stopniu o nikłych rezultatach szczytu przesądziły różnice interesów pomiędzy Moskwą i Pekinem.
Z punktu widzenia Rosji SOW ma służyć jako demonstracja rosyjskich możliwości sformowania równoważącego wpływy USA sojuszu polityczno-wojskowego.
Moskwa chce przy tym wykorzystać SOW dla ograniczenia swobody działania Chin w regionie, m.in. poprzez skupienie uwagi na walce z terroryzmem, dalsze rozszerzanie organizacji czy promując ideę klubu energetycznego, koordynującego politykę w tej sferze.
Chiny z kolei traktują SOW jako narzędzie realizacji swoich celów w sferze bezpieczeństwa wewnętrznego, m.in. walki z separatyzmem.
SOW ma być sposobem na wejście na rynki energetyczne państw regionu i zapewnienie sobie niezależnych od Rosji dostaw surowców.
Ponadto ma służyć chińskiej ekspansji ekonomicznej w regionie - maksymalnym celem (acz mało prawdopodobnym do realizacji) jest utworzenie strefy wolnego handlu.
Chiny chcą przy tym przerzucić na Rosję ciężar rywalizacji z USA w Azji Centralnej.
Perspektywy rozwoju organizacji Rosji nie udało się przekonać partnerów z SOW, by poparli ją w polityce przeciwko USA tak w Azji Centralnej (kwestia baz wojskowych), jak i w skali globalnej (zagadnienie tarczy przeciwrakietowej).
Rywalizacja o surowce i obawy przed dominacją chińską powstrzymują z kolei ewentualną integrację ekonomiczną.
Świadczą o tym m.in. problemy z wykorzystaniem kredytu w wysokości 900 mln USD, przyznanego przez Chiny państwom Azji Centralnej na wspólne projekty i zakup chińskich towarów.
Różnice interesów na linii Moskwa-Pekin powodują, że SOW będzie raczej służyć kanalizowaniu rywalizacji rosyjsko-chińskiej w regionie niż tworzeniu antyzachodniego sojuszu.
Ustalenia misji zachodnich jednoznacznie wskazują na Rosję jako stojącą za incydentem; misja rosyjska stwierdziła, że wydarzenie było gruzińską prowokacją.
Incydent doprowadził do dalszego pogorszenia i tak wyjątkowo skomplikowanych stosunków gruzińsko-rosyjskich.
Wydaje się, że celem jego organizatorów było zademonstrowanie - głównie wobec Zachodu, ale także wobec Tbilisi - determinacji Moskwy w obronie swoich interesów w regionie i tym samym zniechęcenie zachodnich partnerów Gruzji do zacieśniania relacji z tym państwem, w szczególności zaś do przyjęcia Gruzji do NATO.
Ostrożne reakcje Zachodu na incydent zdają się potwierdzać intuicje Moskwy.
Należy liczyć się dalszym utrzymaniem i pogłębieniem napięć rosyjsko-gruzińskich.
Incydent Gruzińska, potwierdzona przez dwie niezależne od siebie zachodnie misje śledcze, wersja wydarzeń była następująca: jeden samolot wojskowy (prawdopodobnie Su-24) trzykrotnie naruszył gruzińską przestrzeń powietrzną, za ostatnim razem odpalając z odległości ok. 10 km kierowaną rakietę przeciwradarową Raduga Ch-58 w kierunku wsi Szawszebi, gdzie od listopada ub.r. znajduje się zakupiony przez Gruzję nowoczesny radar.
Obsługa gruzińskiego radaru zachowała się zgodnie z procedurami i natychmiast wyłączyła radar.
Rakieta straciła cel i spadła, nie wybuchając, na leżącą 5 km od radaru wieś Tsitelubani.
Samolot zawrócił i opuścił gruzińską przestrzeń powietrzną, udając się z powrotem do Rosji.
Moskwa (i rosyjska misja śledcza) stanowczo odrzuca tę wersję wydarzeń, oskarżając Tbilisi o mistyfikację (stanowisko misji śledczych w sprawie incydentu - patrz Aneks 1).
Incydent wywołał trwającą kilka tygodni burzę polityczną.
Tbilisi obarczyło odpowiedzialnością za prowokację stronę rosyjską.
Wobec stanowczego dementi Moskwy i przerzucenia odpowiedzialności na Tbilisi (prowokacja, zdaniem Moskwy, miała na celu zaostrzenie sytuacji w strefie konfliktów osetyjskiego i abchaskiego oraz zdyskredytowanie Rosji na arenie międzynarodowej - takie stanowisko zajął rosyjski MSZ w oświadczeniu z 7 sierpnia), Gruzja złożyła wniosek do Rady Bezpieczeństwa ONZ o zajęcie się tą kwestią.
Przedstawiciel Rosji w RB ONZ zablokował jednak oświadczenie potępiające ostrzał rakietowy Gruzji oraz decyzję o zajęciu się przez RB zbadaniem tej kwestii; doszło również do czterech niezależnych misji śledczych w rejonie Tsitelubani.
Incydent wywołał poważne zaniepokojenie na Zachodzie (oświadczenia OBWE, Rady Europy i inne).
Najostrzejsze oświadczenie wydał Waszyngton, stwierdzając, że incydent przemawia za jak najszybszym członkostwem Gruzji w NATO.
Sprawą zajęła się również OBWE - przewodniczący organizacji powołał b. szefa chorwackiej dyplomacji Miomira Žuľula na swojego osobistego przedstawiciela ds. incydentu.
Žuľul udał się z wizytą do Tbilisi (20-21 sierpnia) oraz Moskwy (22-24 sierpnia); konsultacje mają być kontynuowane.
Incydent w świetle stosunków rosyjsko-gruzińskich Stosunki między oboma krajami od dawna są bardzo złe.
Strategicznym celem Rosji wobec Gruzji jest przede wszystkim niedopuszczenie, aby Gruzja uniezależniła się całkowicie od Moskwy i weszła w system euroatlantycki (członkostwo w NATO, ew. rozmieszczenie sił NATO w Gruzji).
W tym celu Rosja ucieka się zarówno do bardzo mocnej presji gospodarczej (m.in. presja gazowa, blokada komunikacyjna, embargo na towary gruzińskie), rozgrywania przeciw Gruzji konfliktów w Abchazji i Osetii Południowej, wreszcie pojawiających się od czasu do czasu gróĽb i nacisków o charakterze militarnym (patrz Aneks 2).
Rosja jest przy tym zainteresowana sprowokowaniem Gruzji do działań zbrojnych, zwłaszcza w rejonie konfliktów, co osłabiłoby jej wiarygodność jako stabilnego i prowadzącego odpowiedzialną politykę państwa na Zachodzie.
Dotąd działania te okazują się zasadniczo nieskuteczne (Gruzja nie poddaje się presji gospodarczej i unika wejścia w otwarty konflikt zbrojny) i raczej motywują Gruzję do zacieśniania współpracy z Zachodem.
Cele Rosji związane z incydentem w Tsitelubani "Atak" rakietowy na gruzińską stację radarową wpisuje się w logikę polityki rosyjskiej wobec Gruzji, jest jednocześnie wyraĽną oznaką jej zaostrzenia.
Trudno jednoznacznie stwierdzić, czy rakieta, która spadła w Tsitelubani, celowo nie została uzbrojona i miała wywołać efekt psychologiczny, czy też nie wybuchła w wyniku usterek technicznych, a jej celem miało być zniszczenie stacji radarowej (co byłoby aktem bezpośredniej agresji) i wywołanie skazanych na niepowodzenie prób odpowiedzi militarnej ze strony Tbilisi, np. w rejonie konfliktu osetyjskiego.
W obu jednak wersjach celem była demonstracja siły i determinacji wobec Gruzji oraz chęć powstrzymania Zachodu przed próbami dalszego osłabiania interesów Rosji w Gruzji.
Można mieć obawy, że zakładane cele doraĽnie Moskwa w znacznym stopniu osiągnęła: reakcja Zachodu była ograniczona do działań symbolicznych (misje śledcze) i werbalnych, Gruzja zaś zmuszona jest liczyć się z realnym, niekorzystnym dla niej, układem sił w relacjach Rosją.
Co dalej?
Nie ma żadnych oznak dających nadzieję na ostudzenie napięć między Rosją a Gruzją.
Należy liczyć się z dalszymi spięciami między oboma krajami we wszystkich drażliwych kwestiach (zwłaszcza w rejonie konfliktów osetyjskiego i abchaskiego oraz w kwestiach gospodarczych).
Bardzo prawdopodobne jest dalsze prowokowanie przez Rosję incydentów o charakterze militarnym (w rejonie konfliktów i takich jak incydent rakietowy), w celu wywołania działań odwetowych ze strony Tbilisi.
Działania te zapewne będą dyskretne i dyskusyjne.
Do poważniejszych działań rosyjskich o charakterze militarnym mogłoby dojść w szczególności wobec: zestrzelenia rosyjskiego samolotu na Gruzją; ataków gruzińskich na rosyjskie siły zbrojne (w tym tzw. siły pokojowe) w rejonie konfliktu oraz w przypadku ewentualnej gruzińskiej ofensywy militarnej w rejonie konfliktu, co "usprawiedliwiałoby" odwet rosyjski i obciążało Tbilisi odpowiedzialnością za eskalację konfliktu.
Temperatura napięć rosyjsko-gruzińskich jest i będzie bardzo mocno związana ze stanowiskiem Zachodu, który zmuszony zostanie do określenia swoich interesów na Kaukazie i konsekwentnego i ostrożnego postępowania.
Rosyjska presja na Gruzję wzrastać będzie zarówno przy niepopartych działaniami deklaracjach na temat np. członkostwa Gruzji w NATO, jak też oznakach słabnięcia obecności politycznej Zachodu na Kaukazie.
Współpraca Marek Menkiszak, Andrzej Wilk  Aneks 1 Międzynarodowe misje śledcze Wspólna Grupa Monitoringu - składająca się z przedstawicieli Federacji Rosyjskiej, Osetii Północnej - Alanii (podmiot Federacji Rosyjskiej) i Gruzji oraz towarzyszącego jej przedstawiciela OBWE, rozpoznawała incydent jako pierwsza (od 7 sierpnia).
Misja skupiła się przede wszystkim na zebraniu wywiadów od okolicznych mieszkańców, położonych w sąsiedztwie posterunków Mieszanych Sił Pokojowych itd.
Raport tej misji nie przesądzał o tym, czy rakieta została porzucona czy też wystrzelona i przez kogo.
Międzynarodowa Grupa Ekspertów - składająca się z ośmiu ekspertów wojskowych reprezentujących cztery państwa: Litwę, Łotwę, Szwecję i USA, pracowała na miejscu od 12 do 14 sierpnia.
Raport tej misji stwierdza trzykrotne naruszenie gruzińskiej przestrzeni powietrznej przez samolot nadlatujący z Rosji oraz odpalenie (a nie porzucenie, jak to wcześniej sugerowano) rakiety.
WyraĽnie podkreślono, że gruzińskie siły powietrzne nie dysponują samolotami zdolnymi do przenoszenia tego typu rakiet.
Misja rosyjska - złożona z 26 przedstawicieli resortu obrony Federacji Rosyjskiej i dyplomatów, badała miejsce zrzucenia rakiety oraz jej szczątki zdeponowane w Tbilisi 16-17 sierpnia.
Rosyjscy eksperci stwierdzili, że: tego dnia jedynie kilka samolotów pasażerskich przekroczyło granicę rosyjsko-gruzińską; autentyczność gruzińskich danych radarowych jest niewiarygodna; Gruzja zniszczyła kluczowy dowód, jakim była głowica rakiety (głowicę po zabezpieczeniu sfotografowano, a następnie zdetonowano na poligonie wojskowym); rakieta mogła zostać zakopana w tym miejscu przez Gruzinów, a wcale nie musiała zostać zrzucona z samolotu; nie wszystkie przechowywane w Tbilisi fragmenty rakiety pochodzą z rakiety Raduga Ch-58 - wśród nich są również fragmenty innych rakiet.
Wniosek z badań misji rosyjskiej był jednoznaczny: cały incydent jest gruzińską prowokacją nakierowaną na pogorszenie wizerunku Rosji na świecie.
Druga Niezależna Międzyrządowa Grupa Ekspertów - pięcioosobowa misja składająca się z przedstawicieli Wielkiej Brytanii, Estonii i Polski, badała incydent 18-19 sierpnia.
Raport tej misji jest najobszerniejszy i najbardziej dokładny.
Stwierdzono m.in., że: informacje podane przez Rosjan nie potwierdzają ich wersji wydarzeń; gruzińska przestrzeń powietrzna była naruszona trzykrotnie przez jeden samolot; przynajmniej dwa z tych trzech naruszeń odbyły się w kierunku gruzińskiego radaru; rakieta została wystrzelona w kierunku radaru z odległości ok. 10 km; jeżeli celem rakiety był radar, to była to dolna granica zasięgu rakiety; natychmiast po wystrzeleniu rakiety obsługa radaru wyłączyła go zgodnie z obowiązującymi procedurami; rakieta spadła ok. 5 km od radaru nie eksplodując; była to przeciwradarowa rakieta powietrze-ziemia typu Raduga Ch-58 produkcji rosyjskiej, z numerami seryjnymi z 1992 r.; gruzińskie siły powietrzne nie dysponują możliwościami przenoszenia takiej rakiety, Gruzja zresztą prawdopodobnie takiej rakiety nigdy nie posiadała.
Aneks 2 Naruszenia gruzińskiej przestrzeni powietrznej przez samoloty i śmigłowce armii rosyjskiej w latach 1999-2007 Samoloty i śmigłowce armii rosyjskiej naruszają przestrzeń powietrzną Gruzji od rozpoczęcia latem 1999 r. działań zbrojnych na Kaukazie Północnym (w sierpniu w Dagestanie i od września w Czeczenii).
Początkowo (1999-2000) naruszenia miały bezpośredni związek z prowadzoną operacją.
Po zakończeniu regularnych działań militarnych celem ataków rosyjskiego lotnictwa stały się graniczące z Czeczenią rejony Gruzji, przede wszystkim Wąwóz Pankiski (władze w Tbilisi nie sprawowały nad nimi realnej kontroli, co sprzyjało wykorzystywaniu ich przez czeczeńską partyzantkę w charakterze zaplecza).
Do szczególnego zaostrzenia relacji rosyjsko-gruzińskich na tle prowadzonych przez rosyjskie lotnictwo bombardowań doszło w roku 2002.
W latach następnych, w związku z rozbiciem czeczeńskiej partyzantki, aktywność rosyjskiego lotnictwa wojskowego na pograniczu z Gruzją systematycznie malała.
Poza incydentami wiążącymi się z operacją w Czeczenii, naruszenia przez rosyjskie samoloty i śmigłowce wojskowe przestrzeni powietrznej Gruzji mają związek ze wsparciem, jakiego Rosja udziela faktycznie niezależnym od Tbilisi prowincjom: Abchazji i Osetii Południowej.
W tym kontekście należy postrzegać większość incydentów, począwszy od roku 2004.
Do najpoważniejszego - zdaniem gruzińskiego MSW - incydentu doszło 11 marca br., gdy trzy rosyjskie śmigłowce bojowe ostrzelały budynki administracji gruzińskiej w wąwozie Kodori (rejon konfliktu w Abchazji).
Ogółem od roku 1999 gruzińskie władze informowały o naruszeniu przestrzeni powietrznej Gruzji przez samoloty i śmigłowce armii rosyjskiej 33 razy.
Począwszy od września 1999 roku, rosyjskie władze cywilne i wojskowe permanentnie dementują doniesienia strony gruzińskiej o naruszeniu przez samoloty i śmigłowce armii rosyjskiej przestrzeni powietrznej Gruzji.
Strona rosyjska najczęściej informuje, że jej maszyny nie przekroczyły granic Federacji Rosyjskiej bądĽ neguje fakt jakichkolwiek lotów samolotów i śmigłowców wojskowych w podawanym przez gruzińskie władze czasie.
Na uwagę zasługuje kwestia wykorzystania przez rosyjskie lotnictwo wojskowe korytarzy powietrznych nad terytorium Gruzji dla utrzymania łączności pomiędzy terytorium Rosji a bazą armii rosyjskiej w Armenii.
Jednocześnie odsuwając kwestię sukcesji władzy i porządkując scenę polityczną, prezydent otworzył sobie nowe możliwości działania.
Najbliższy czas, jak się wydaje, będzie okresem wzmożonej aktywności Astany, mającej na celu pełniejsze wykorzystanie politycznego i ekonomicznego potencjału Kazachstanu na arenie międzynarodowej.
Spory przedsukcesyjne Jeszcze kilka miesięcy temu podstawą opartego na dominacji prezydenta systemu politycznego Kazachstanu było równoważenie przez Nursułtana Nazarbajewa pozycji poszczególnych grup wpływów, natomiast oś życia politycznego kraju stanowiła sprawa sukcesji po prezydencie.
Najsilniejszą pozycję miały konkurencyjne grupy związane z osobami dwóch zięciów prezydenta - mężem Darigi Rachatem Alijewem i mężem Dinary Timurem Kulibajewem.
Jednak ścieranie się tych dwóch grup w związku z rywalizacją "przedsukcesyjną" przybrało na tyle destrukcyjny charakter (oskarżenia wobec Alijewa o brutalne zakulisowe gry, m.in. śmierć jednego z liderów opozycji Sarsenbajewa oraz uprowadzenie dyrektorów Nurbanku), że dalsza eskalacja napięcia mogła stanowić zagrożenie dla bezpieczeństwa państwa.
Niebezpieczny był zarówno sam fakt narastającego konfliktu, jak i poczucie zagrożenia, jakie wywoływał on wśród elit niebiorących bezpośredniego udziału w sporze, a będących jedynie świadkami i ofiarami brutalizacji metod walki politycznej.
Ewolucja systemu Zaistniała sytuacja wymusiła na prezydencie przeprowadzenie zmian mających na celu wzmocnienie kontroli systemu politycznego, wyeliminowanie z niego najbardziej niebezpiecznych graczy oraz odsunięcie drażliwego problemu sukcesji.
Dzięki nowelizacji konstytucji (w maju br.) Nursułtan Nazarbajew uzyskał możliwość dożywotniego sprawowania władzy i dał jasny sygnał, że spory na temat kandydatury na jego następcę są przedwczesne.
Zmieniona ustawa zasadnicza pozwoliła też prezydentowi stanąć na czele największej (700 tys.) partii Nur Otan - powstałej z połączenia najważniejszych partii w kraju.
Manipulując procesem wyborczym, Nursułtan Nazarbajew doprowadził do sytuacji, w której po raz pierwszy od początku lat 90. do kazaskiego parlamentu nie weszli przedstawiciele opozycji.
Co więcej, jest to parlament jednopartyjny, a więc Nursułtan Nazarbajew może wpływać na jego decyzje zarówno jako głowa państwa, jak i przewodniczący jedynej partii w parlamencie.
Mandaty do parlamentu stały się swoistym certyfikatem dopuszczenia do udziału w życiu politycznym - otrzymali je jedynie sprawdzeni i lojalni współpracownicy prezydenta.
Do 107-osobowego Mażylisu weszło m.in. 20 byłych pracowników administracji prezydenta, rządu i innych centralnych organów władzy oraz około 20 przedstawicieli władz lokalnych.
Wśród nowych deputowanych znalazł się tylko jeden były członek partii Asar (utworzonej przez żonę Rachata Alijewa, Darigę Nazarbajewą partii, która w ub.r. zasiliła szeregi prezydenckiego Otanu).
Tym samym parlament w nowym kształcie stał się jeszcze sprawniejszym instrumentem sterowania procesami politycznymi w kraju.
Znowelizowana konstytucja przewiduje wzrost uprawnień parlamentu: m.in. jego akceptacji wymaga kandydatura szefa rządu, parlament ma wpływ na skład CKW i Sądu Konstytucyjnego.
Jednak przy obecnej praktyce sprawowania władzy w Kazachstanie zmiany te mają jedynie formalny charakter - nikt nie odważy się korzystać z tych uprawnień wbrew woli prezydenta.
Jednocześnie, w przypadku niespodziewanego odejścia prezydenta (casus Nijazowa), wzmocniony parlament ma szanse stać się czynnikiem stabilizującym proces sukcesji i scenę polityczną.
Równolegle do zmian formalno-prawnych Nursułtan Nazarbajew zastosował radykalne posunięcia - ze sceny politycznej Kazachstanu usunął obydwu swoich zięciów, którzy przez lata uchodzili za najpoważniejszych kandydatów do schedy po prezydencie.
Niebezpieczny i niesubordynowany gracz, jakim był Rachat Alijew, został w maju zdymisjonowany ze stanowiska ambasadora Kazachstanu w Austrii i przy OBWE oraz postawiony w stan oskarżenia (zarzuty dotyczą m.in. udziału w porwaniu i prania brudnych pieniędzy).
W kraju została przeciwko niemu rozpętana nagonka medialna, a jego żonę Darigę prezydent skłonił do rozwodu, co stało się ostatecznym potwierdzeniem nieodwracalności odejścia Rachata Alijewa z kazaskiej sceny politycznej.
Bezpośrednio po wyborach prezydent zdymisjonował ze stanowiska wiceszefa strategicznego holdingu Samruk swojego drugiego zięcia i głównego konkurenta Rachata Alijewa - Timura Kulibajewa.
Pretekstem do jego dymisji stał się, jak się wydaje, spór pomiędzy Kulibajewem i ministrem energetyki w sprawie największego kazaskiego złoża naftowego Kaszagan (w związku z niewywiązywaniem się koncernu Eni z warunków kontraktu minister energetyki opowiadał się za zwiększeniem obciążeń włoskiego koncernu, a szef Samruku żądał zmiany operatora).
Fakt, iż obaj próbowali forsować swoje koncepcje nie konsultując ich z prezydentem, mógł wywołać jego irytację.
Timur Kulibajew został przez prezydenta usunięty w cień, jednak w przeciwieństwie do Alijewa, nie postawiono mu dotychczas żadnych zarzutów i nic nie wskazuje na to, by stracił zaufanie teścia.
Tym samym pozostaje on w Kazachstanie graczem o największym (po prezydencie) zapleczu politycznym i finansowym, który w dogodnym dla Nursułtana Nazarbajewa momencie może powrócić na scenę.
Podsumowanie Poprzez odsunięcie w czasie drażliwej kwestii sukcesji oraz zneutralizowanie dwóch najpoważniejszych pretendentów do fotela prezydenckiego Nursułtan Nazarbajew uporządkował i uspokoił kazaską scenę polityczną.
Prezydent po raz kolejny pokazał, że panuje nad sytuacją i jest głównym reżyserem procesów politycznych w kraju.
Wzmocnienie kontroli nad sytuacją wewnętrzną pozwoli prezydentowi Nazarbajewowi podjąć kroki mające na celu pełniejsze wykorzystanie politycznego i ekonomicznego potencjału Kazachstanu.
W najbliższym czasie należy się spodziewać, że prezydent Nazarbajew podejmie działania na rzecz zwiększenia dochodów z sektora energetycznego - może to oznaczać kolejne rewizje kontraktów, jakie Kazachstan podpisał z konsorcjami międzynarodowymi (przykład włoskiego Eni - operatora złoża Kaszagan), działania mające na celu zwiększenie potencjału eksportowego (rozbudowa szlaków eksportowych) i wzmocnienie pozycji na rynkach docelowych (przykład Rompetrolu, patrz analiza "Początek ekspansji...").
Na plan pierwszy wysuwa się tu kwestia współpracy energetycznej z Turkmenistanem oraz będąca jej konsekwencją dynamiczna rozgrywka Kazachstanu z Rosją, Chinami i Zachodem.
Wzrost zaangażowania w politykę regionalną (niedawna wizyta w Kirgistanie, planowane w najbliższych dniach wizyty w Turkmenistanie i Tadżykistanie) pozwoli Kazachstanowi na pełniejsze wykorzystanie swojej dominującej pozycji gospodarczej i politycznej w regionie.
Wydaje się, że taki scenariusz wyborczy może liczyć na poparcie znacznej części elit.
Utrzymanie przez Putina roli głównego decydenta oznaczałoby zachowanie status quo i umożliwiało elitom zachowanie obecnych pozycji i wpływów.
Zubkow technicznym prezydentem?
Ostatnie wydarzenia w Rosji pozwalają wnioskować, że na Kremlu zapadła decyzja co do sukcesji po Władimirze Putinie.
Jak się wydaje, mają to być rządy marionetkowego następcy Putina, sterowanego przez obecnego prezydenta i jego otoczenie.
Rzeczywistą władzę w takim układzie miałby zachować sam Władimir Putin, mimo odejścia ze stanowiska.
Tym samym wybory staną się nie tyle procesem sukcesji władzy, co mechanizmem jej zachowania w ręku obecnego prezydenta.
Desygnacja Wiktora Zubkowa na szefa rosyjskiego rządu 5 miesięcy przed wyborami prezydenckimi (2 marca 2008) oraz publiczne poparcie udzielone mu przez Władimira Putina pozwala uznać go za najpoważniejszego kandydata na następcę obecnego prezydenta.
Przypuszczenie to umacniają (bez wątpienia uzgodnione z prezydentem) deklaracje samego Zubkowa o tym, że może on wystartować w wyborach prezydenckich.
Tym samym Zubkow stał się pierwszym z wielu "medialnych" kandydatów na następcę, który publicznie potwierdził zamiar kandydowania na prezydenta.
Scenariusz wyboru słabego prezydenta i zachowania realnej władzy przez Władimira Putina potwierdza desygnacja na premiera człowieka z bliskiego otoczenia Putina, a jednocześnie w wieku emerytalnym (Zubkow ma 66 lat) i pozbawionego większych ambicji osobistych.
Sam Putin publicznie potwierdził chęć aktywnego uczestnictwa w polityce rosyjskiej po 2008 roku, wyrażając pewność, iż przyszły prezydent będzie zasięgał jego rady.
WypowiedĽ tę można traktować jako sygnał dla elit, iż zamierza on zachować realną władzę w swoim ręku.
Wybór Zubkowa również nie wyklucza powrotu do władzy Putina po jednej kadencji prezydenckiej (być może niepełnej) nowego prezydenta.
Scenariusz "fasadowy prezydent": warunki realizacji Kluczowym elementem realizacji wybranego przez Putina scenariusza sukcesyjnego jest poparcie elit kremlowskich co do osoby następcy.
W interesie większości elit jest utrzymanie przez Putina roli głównego decydenta i zachowanie status quo, co gwarantowałoby większości frakcji w elitach zachowanie obecnych pozycji i wpływów.
Jak można więc sądzić, ewentualni oponenci Zubkowa będą w mniejszości, co więcej, za ostrzeżenie dla nich można uznać wypowiedzi zarówno Putina, jak i Zubkowa o planach rozpoczęcia szeroko zakrojonej akcji antykorupcyjnej, która mogłaby być wykorzystana do kompromitowania politycznych oponentów.
Decyzja o wyborze Zubkowa na następcę Władimira Putina wymagała też będzie wzmożonej promocji niezbyt dotąd znanego publicznie polityka.
Zważywszy na ścisłą kontrolę Kremla nad mediami i procesem wyborczym, możemy się spodziewać dość szybkiego wzrostu poparcia dla Zubkowa (podobnie jak to było z promowanymi wcześniej kandydatami na następcę Putina).
Dodatkowym wsparciem dla Zubkowa może być fakt, że sondaże nieodmiennie wykazują, iż znaczny odsetek wyborców zamierza zagłosować na kandydata, którego oficjalnie poprze Władimir Putin.
Odrębnym pytaniem do scenariusza "techniczny prezydent" jest to, jak prezydent Putin zagwarantuje sobie zachowanie dotychczasowych wpływów.
Putin zapewne po wygaśnięciu jego kadencji w maju 2008 r. obejmie ważną funkcję państwową (np. szefa Gazpromu bądĽ sekretarza Rady Bezpieczeństwa), jednak będzie musiał przede wszystkim utrzymać nieformalny wpływ na nowego prezydenta.
Zachowanie tego wpływu ułatwi to, że Zubkow jest osobą w wieku emerytalnym, pozbawioną ambicji osobistych i lojalną wobec Putina, jednak utrzymanie kluczowej pozycji w powyborczym systemie władzy będzie dla obecnego prezydenta wyzwaniem.
Prognozy Mimo iż nieprzewidywalność rosyjskiego systemu władzy każe liczyć się z niespodziewanymi działaniami dotyczącymi wyborów, perspektywę "namaszczenia" Wiktora Zubkowa na następcę obecnego prezydenta należy uznać za prawdopodobną.
Prezydentura Zubkowa może być okresem rządów "fasadowego prezydenta" z Władimirem Putinem jako "szarą eminencją" sterującą szefem państwa, oraz silną pozycją koterii kremlowskich, współdecydujących w istotnych kwestiach.
Takie umocnienie władzy nieformalnej i niejawnej może pogłębiać obserwowany za rządów Putina rozdĽwięk między literą prawa a praktycznie stosowanymi zasadami sprawowania władzy.
Realna władza będzie nadal transferowana z instytucji, do których przypisana jest konstytucyjnie, do powstających i umacniających się klanów polityczno-biznesowych związanych z Kremlem.
W przypadku objęcia urzędu przez Zubkowa, należy się spodziewać kontynuacji obecnej polityki Federacji Rosyjskiej, w tym wobec Polski.
Aneks Kim jest Wiktor Zubkow?
Od 2001 roku do chwili desygnowania na premiera Wiktor Zubkow był szefem Federalnej Służby Monitoringu Finansowego, będącej rosyjskim wywiadem finansowym.
Posiada on informacje na temat przepływów finansowych w Rosji, nielegalnych transakcji i spraw korupcyjnych, również tych z udziałem polityków najwyższego szczebla.
Wiedza ta może zostać użyta do szantażowania niektórych grup w strukturach władzy lub ich przedstawicieli.
Doświadczenie Zubkowa może także posłużyć do rozpoczęcia propagandowej kampanii walki z korupcją, której celem będzie wzrost jego popularności w społeczeństwie.
Wcześniej, do końca lat 80. sprawował on kierownicze funkcje w sowchozach w obwodzie leningradzkim i partii komunistycznej.
W latach 1992-1993 Wiktor Zubkow był zastępcą Władimira Putina w Komitecie ds. Współpracy Międzynarodowej w merostwie Petersburga i uchodził za zaufanego człowieka póĽniejszego prezydenta.
Następnie został mianowany wicedyrektorem i dyrektorem Federalnej Służby Podatkowej Petersburga, którą to funkcję sprawował do 2001 roku.
W latach 1999-2001 był jednocześnie wiceministrem ds. podatków.
Urodził się w 1941 roku.
Uznawany jest za bardzo ostrożnego i dyskretnego służbistę, ma opinię człowieka, który nie bierze łapówek.
Ma bliskie relacje z petersburskim otoczeniem prezydenta Putina, wiązany jest też z tzw. grupą siłową na Kremlu (Wiktorem Iwanowem, Igorem Sieczinem i Wiktorem Czerkiesowem) oraz Spółdzielnią Budowlaną "Oziero", będącą nieformalną grupą towarzyską, łączącą kilka postaci z najwyższego szczebla polityczno-biznesowego Rosji.
Jego zięć, Anatolij Sierdiukow, był (do 18 września) ministrem obrony Rosji w rządzie Michaiła Fradkowa.
Ich przyjęcie mogłoby nie tylko poważnie utrudnić ekspansję Gazpromu w Europie, lecz także postawić pod znakiem zapytania osiągnięte już przez monopolistę cele na rynku UE.
Proponowane regulacje zostały krytycznie przyjęte w Rosji, ale większość komentatorów uznaje ich wprowadzenie w życie za mało prawdopodobne.
Propozycje Komisji Europejskiej Część proponowanych przez KE regulacji odczytano w Rosji jako próbę torpedowania ekspansji Gazpromu w Europie.
W interesy Gazpromu godzi zwłaszcza zasada rozdziału właścicielskiego (ownership unbundling) produkcji energii elektrycznej oraz gazu i ich transportu.
W praktyce oznacza to zakaz skupiania przez jeden podmiot kontroli nad produkcją, transportem i dystrybucją.
Projekt KE zaostrza warunki poprzedniej dyrektywy z 2003 roku (obowiązującej na terenie UE od 1 lipca 2007 r.), która wprowadzała wprawdzie zasadę rozdziału transportu i produkcji między różne osoby prawne, ale podmioty te mogły wchodzić w skład zintegrowanych kompanii.
Komisja postuluje też zasadę wzajemności - spółki z państw trzecich będą miały dostęp do aktywów europejskich jedynie pod warunkiem zapewnienia przez te państwa takiego samego dostępu do swoich aktywów firmom z państw unijnych.
Proponowane regulacje nakładają też na kompanie unijne i państw trzecich ograniczenia na kupno pakietów kontrolnych akcji niezależnych firm transportowych.
Komisja ma prawo interweniować w transakcje kupna tego rodzaju aktywów, jeśli firma kupująca jest pośrednio lub bezpośrednio zależna od producentów.
Co więcej, kompanie z państw trzecich nie będą mogły uzyskać kontroli nad sieciami gazowymi i energetycznymi UE, dopóki państwa te nie zawrą z UE specjalnego międzyrządowego porozumienia.
Inicjatywy legislacyjne KE przewidują ponadto powołanie instytucji monitorujących wykonanie nowych dyrektyw i regulacji, a także kontrolujących przestrzeganie zasad konkurencji.
Możliwe konsekwencje nowych regulacji dla Gazpromu Realizacja inicjatyw legislacyjnych KE stanowiłaby poważne zagrożenie zarówno dla planów europejskiej ekspansji Gazpromu, jak i dla już osiągniętych na rynkach państw unijnych pozycji.
Gazprom jest na wielu z nich nie tylko głównym, a niekiedy wyłącznym, dostawcą gazu, lecz także właścicielem lub współwłaścicielem infrastruktury transportowej i dystrybucyjnej.
Aktywa te musiałby monopolista sprzedać niezależnemu inwestorowi lub wydzielić je w samodzielne kompanie i przekazać pod zarząd niezależnego operatora.
W tej sytuacji ległaby w gruzach realizowana już od kilku lat strategia koncernu zmierzająca do zdominowania wszystkich ogniw rynku gazowego UE (produkcji, transportu, dystrybucji).
Reakcja Rosji Zważywszy na skalę potencjalnego zagrożenia, reakcja rosyjska była jak na razie dość umiarkowana.
W mediach pojawiły się dwa rodzaje oskarżeń pod adresem UE, zarzucające jej inicjatywom motywację polityczną.
Po pierwsze, zawartą w projekcie KE zasadę wzajemności (określającej warunki dostępu kompanii państw trzecich do aktywów europejskich) interpretowano najczęściej jako odwet za rosyjską ustawę ograniczającą inwestycje zagraniczne w przedsiębiorstwach i sektorach strategicznych (jej pierwsze czytanie odbyło się w Dumie 14 września br.).
Tymczasem ustawa ta, opracowywana od dawna, będzie jedynie prawnym potwierdzeniem obowiązującej w Rosji od kilku lat praktyki dyskryminacji zagranicznych inwestorów.
Po drugie, projekty nowych regulacji postrzegano jako odwet Unii za odmowę ratyfikowania przez Rosję Karty Energetycznej.
Zawoalowane groźby rosyjskich działań odwetowych (m.in. możliwości podwyżki cen) pojawiły się jedynie w wypowiedzi przedstawiciela Gazpromu, który stwierdził, że po dokładnej analizie projektu KE koncern oceni, jak nowe regulacje wpłyną na niezawodność dostaw i ceny gazu w Europie.
Dość spokojna (przynajmniej na forum publicznym) reakcja Rosji na propozycje KE może wynikać z tego, iż zdaniem większości rosyjskich ekspertów, szanse wejścia ich w życie w proponowanym kształcie są niewielkie.
Zgodnie z unijną procedurą, inicjatywy legislacyjne Komisji Europejskiej musi zatwierdzić Parlament Europejski i Rada UE, a nowe przepisy wejdą w życie nie wcześniej niż ok. 2010 roku.
Do tego czasu propozycje KE mogą ulec znacznej korekcie.
Już obecnie przyjęcie nowych regulacji stoi pod znakiem zapytania, przede wszystkim z powodu wewnątrzunijnej opozycji (projekt Komisji zakwestionowały już koncerny europejskie, które są monopolistami na swoich rynkach - m.in. niemiecki E.ON, włoski ENI i francuski Gaz de France; pojawiły się też krytyczne głosy przedstawicieli rządów Niemiec i Francji).
Powszechna jest też opinia rosyjskich analityków, że propozycja KE jest zabiegiem taktycznym, mającym podnieść pozycję przetargową Unii w relacjach z Rosją.
Na jego miejsce przychodzi dotychczasowy przedstawiciel prezydenta w Południowym Okręgu Federalnym Dmitrij Kozak, uchodzący za "człowieka do trudnych zadań" - w przeszłości zajmował się m.in. reformą administracyjną, sądowniczą, a ostatnio Kaukazem Północnym.
Zastąpi go Tatiana Golikowa, była wiceminister finansów ds. budżetu, uchodząca za ekonomistkę o wysokich kwalifikacjach (notabene Golikowa jest żoną ministra przemysłu i energetyki Wiktora Christienki).
Prezydent nie przyjął dymisji ministra obrony Anatolija Sierdiukowa, zięcia obecnego premiera.
Po desygnowaniu Wiktora Zubkowa na nowego premiera wielu komentatorów spodziewało się głębszych zmian w rządzie.
Może to być interpretowane jako przejaw zakulisowych targów kremlowskich koterii o obsadę poszczególnych stanowisk.
Dokonane przez Zubkowa i Putina zmiany w rządzie nie zmieniają zasadniczo układu sił w administracji.
BJuT wraz z Naszą Ukrainą zdobył większe poparcie niż Partia Regionów.
Zgodnie z najnowszymi, wciąż niepełnymi wynikami wyborów, BJuT z Naszą Ukrainą dysponuje poparciem ok. 45% wyborców, gdy Partia Regionów z komunistami i z Blokiem Łytwyna - poparciem ok. 43,4% wyborców.
Wstępny podział mandatów wskazuje to, że dwa pierwsze ugrupowania będą mieć wystarczającą większość do stworzenia koalicji.
Wyniki i przebieg wyborów Zgodnie z ostatnimi dostępnymi danymi o wynikach wyborów (3 października, godz. 10.00), opracowanych na podstawie 99,34% protokołów z okręgowych komisji wyborczych, wstępne wyniki wyborów przedstawiają się następująco: Partia wynik wyborów exit-poll wynik wyborów 2006 (%) Partia Regionów 34,25 35,5 32,1 Blok Julii Tymoszenko 30,80 31,5 22,3 Nasza Ukraina - Ludowa Samoobrona 14,21 13,5 13,9 Komunistyczna Partia Ukrainy 5,37 5,1 3,7 Blok Łytwyna 3,96 3,8 2,4 Socjalistyczna Partia Ukrainy 2,87 2,5 5,7 Głosy przeciw wszystkim partiom 2,73 2,9 1,8 Frekwencja według wstępnych obliczeń wyniosła 63% wobec 66% w 2006 roku.
W porównaniu z ubiegłorocznymi wyborami Partia Regionów nieco zyskała, Blok Julii Tymoszenko odniósł spektakularny sukces, stając się równorzędnym konkurentem Partii Regionów.
Nasza Ukraina z Ludową Samoobroną (powstałą jesienią 2006) zdołała jedynie utrzymać stan posiadania.
O sukcesie mogą mówić komuniści i Blok Łytwyna, natomiast ciężką porażkę ponieśli socjaliści.
Poza parlamentem pozostanie Postępowa Socjalistyczna Partia Ukrainy (1,3% poparcia), szowiniści z partii "Swoboda" (0,8%) i pozostałe 12 partii i bloków (łączne poparcie 2,2%).
Oznacza to porażkę licznych "technologicznych" projektów politycznych, których celem było odciąganie części elektoratu głównych partii politycznych.
Zgodnie z oceną obserwatorów, zarówno europejskich i rosyjskich, jak też wewnętrznych, przebieg wyborów odpowiadał standardom demokratycznym i mimo pewnych niedoskonałości nie ma podstaw do zaskarżenia wyników wyborów w całości.
Obserwatorzy zwracają jednak uwagę na sporą ilość błędów w spisach wyborców (zdaniem niektórych organizacji aż 500 tys. osób nie mogło oddać głosu z powodu pominięcia ich w spisach).
Błędy te wynikają przede wszystkim z bardzo niskiej jakości ewidencji ludności na Ukrainie oraz z zastosowania przy opracowywaniu spisów niedostatecznie sprawdzonych programów komputerowych.
Żadna z głównych sił politycznych nie podjęła dotychczas akcji protestacyjnych, mających na celu podważenie wyniku całych wyborów.
Natomiast wyniki wyborów w niektórych obwodach głosowania zostały już zaskarżone, zatem wyniki głosowania w niektórych obwodach mogą zostać unieważnione, jednak nie w skali znacząco wpływającej na wynik wyborów.
Możliwe koalicje W najbliższych dniach rozpoczną się konsultacje w sprawie powołania koalicji.
Będą to rozmowy nieformalne.
Z wstępnych szacunków wynika, że frakcje BJuT oraz Naszej Ukrainy - Ludowej Samoobrony będą mieć ok. 230 mandatów (zwykła większość to 226 mandatów).
Należy zatem oczekiwać powstania "pomarańczowej" koalicji, z Julią Tymoszenko jako premierem.
Nie można też jednak wykluczyć próby stworzenia koalicji Partii Regionów i Naszej Ukrainy (ok. 246 mandatów), które mogą rozbić się o kandydaturę premiera (dla prezydenta Wiktor Janukowycz na czele takiego rządu jest nie do przyjęcia).
Koalicja BJuT i Naszej Ukraina, nawet poszerzona o Blok Łytwyna, może w perspektywie kilkunastu miesięcy okazać się niestabilna.
Żadna koalicja nie będzie dysponować większością 2/3 składu izby (300 głosów), umożliwiającą zmianę konstytucji: będzie to wymagać zgodnego głosowania Partii Regionów i Bloku Julii Tymoszenko.
Wobec tego nie jest pewne, czy prace nad nowelizacją ustawy zasadniczej zostaną podjęte, choć Julia Tymoszenko już po wyborach potwierdziła wolę opracowania i uchwalenia nowej konstytucji.
Spośród scenariuszy rozwoju sytuacji za najbardziej prawdopodobny uznać należy krótkotrwałe premierostwo Putina oraz prezydenturę "namaszczonego" przezeń następcy na Kremlu (najprawdopodobniej obecnego premiera Wiktora Zubkowa).
Następnie doszłoby do ustąpienia nowo wybranego prezydenta przed czasem i wygranej Putina w kolejnych przedterminowych wyborach prezydenckich.
Niewykluczone, że jeszcze przed powrotem Putina na Kreml kadencja prezydenta zostałaby wydłużona.
Plan Putina Deklaracje złożone przez prezydenta w czasie przedwyborczego zjazdu Wspólnej Rosji 1 października można traktować jako ujawnienie kolejnego etapu planu politycznego, sprowadzającego się do utrzymania władzy w ręku prezydenta Putina i jego otoczenia.
Mamy tu do czynienia z realizacją swoistej "operacji sukcesyjnej", której pierwszym etapem było desygnowanie 12 września na premiera Wiktora Zubkowa, b. szefa Służby Monitoringu Finansowego i członka ścisłego otoczenia Putina.
Na zjeździe prezydent Putin zadeklarował, iż zamierza stanąć na czele listy wyborczej Wspólnej Rosji, a w przypadku zwycięstwa partii w wyborach parlamentarnych 2 grudnia oraz wygranej w wyborach prezydenckich "porządnego i zdolnego do działania człowieka" nie wykluczył objęcia funkcji premiera z ramienia tego ugrupowania.
Realizacja obu tych warunków jest formalnością: Wspólna Rosja jest faworytem sondaży przedwyborczych, a wygrana w wyborach prezydenckich "kandydata Kremla" wydaje się pewna.
Władimir Putin po raz pierwszy sprecyzował swoje plany dotyczące okresu po 2008 roku, kiedy wygasa jego druga kadencja.
Deklaracja ta jest z pozoru zaskakująca, bowiem w rosyjskim systemie władzy przejście przez prezydenta na stanowisko premiera (bezpośrednio podlegającego prezydentowi) byłaby prestiżową degradacją.
Plan objęcia przez Putina funkcji szefa rządu należy jednak oceniać jako wybieg, obliczony na utrzymanie przezeń realnej władzy przy jednoczesnym nienaruszaniu obowiązującej konstytucji, zakazującej tej samej osobie sprawowania urzędu prezydenta przez więcej niż dwie kadencje z rzędu.
Scenariusz "tymczasowy premier" Spośród kilku możliwych scenariuszy za najbardziej prawdopodobny należy uznać ten, zgodnie z którym Putin przewiduje powrót na Kreml po krótkotrwałym sprawowaniu funkcji premiera.
Scenariusz ten zakłada kilka etapów: Po pierwsze, miażdżące zwycięstwo Wspólnej Rosji w wyborach parlamentarnych.
Putin, startując w wyborach parlamentarnych, odegra rolę lokomotywy dla partii Wspólna Rosja (już obecnie przodującej w sondażach przedwyborczych z poparciem około 55%).
Tak silne wsparcie dla Wspólnej Rosji może spowodować, że poza komunistami do parlamentu mogą nie dostać się inne ugrupowania.
W przyszłej Dumie Wspólna Rosja może uzyskać kwalifikowaną większość (powyżej 75% mandatów), to z kolei może być wykorzystane do wniesienia poprawek do ustawy zasadniczej (np. wydłużających kadencję głowy państwa, co postulował w czerwcu 2007 roku sam Władimir Putin).
Bezapelacyjny sukces Wspólnej Rosji pod przywództwem Putina będzie w powszechnym odbiorze potwierdzeniem jego pozycji jako niekwestionowanego lidera politycznego i społecznego.
Pozwoli mu to na utrzymanie wpływów i poparcia przez pewien czas nawet po odejściu z urzędu prezydenta.
Po drugie, realizacja planu "słaby prezydent".
Obecnie wydaje się, że największe szanse na to ma urzędujący premier Wiktor Zubkow, osoba wywodząca się z bliskiego kręgu Putina, dotąd szerzej nieznana i niewykazująca większych ambicji osobistych.
Po trzecie, ustąpienie nowego prezydenta z urzędu (w przypadku Wiktora Zubkowa mogłoby to być tłumaczone np. jego wiekiem - 66 lat - i kłopotami ze zdrowiem) i wygrana Putina w przedterminowych wyborach prezydenckich.
Możliwe, że w przypadku realizacji tego planu Władimir Putin wracałby na Kreml na kolejne dwie (być może nie 4-, tylko np. 7-letnie) kadencje.
Scenariusz "premier na pełną kadencję" Mniej prawdopodobny wydaje się scenariusz, w którym Putin piastowałby stanowisko premiera przez pełną kadencję przyszłego prezydenta (cztery lata, zgodnie z obecną konstytucją).
Utrzymanie przy obecnym systemie władzy roli "szarej eminencji" przez Putina, sterującego "słabym prezydentem" może okazać się na dłuższą metę dość trudne.
Tak długie przebywanie na stanowisku premiera, znajdującego się, zgodnie z konstytucją, w bezpośredniej podległości wobec urzędu prezydenckiego, prowadziłoby do powstania swoistej dwuwładzy, a w perspektywie zwiększałoby ryzyko zmiany układu sił we władzach na korzyść prezydenta i utraty wpływów przez Putina.
Putin mógłby na tym stanowisku stracić także część poparcia społecznego, bowiem rząd jest w Rosji tradycyjnie obarczany odpowiedzialnością za niepopularną politykę.
Z kolei inicjowanie reformy konstytucyjnej "pod premiera Putina", zmieniającej system polityczny Rosji z prezydenckiego na zbliżony do parlamentarno-gabinetowego byłoby w praktyce długotrwałą i żmudną procedurą.
Poza samą nowelizacją ustawy zasadniczej wymagałoby to bowiem gruntownych zmian w funkcjonowaniu rozbudowanej administracji państwowej i groziłoby paraliżem decyzyjnym i chaosem.
Na dodatek władza premiera byłaby częściowo ograniczana poprzez wzmocniony taką reformą parlament i wchodzące doń partie polityczne (w praktyce dominującą Wspólną Rosję).
Wreszcie, nie do przecenienia są tradycje silnej, spersonalizowanej władzy prezydenckiej i podrzędnej roli premiera w rosyjskim systemie władzy.